<doc id="93237" url="https://sk.wikipedia.org/wiki?curid=93237" title="Farba tónu">
Farba tónu

Farba tónu je kvalita tónu, ktorá rozlišuje tóny podľa pôvodu ich vzniku, napríklad hudobnými nástrojmi alebo hlasom. Rôzne farby tónov označujeme predovšetkým podľa pôvodu tónov. Rozoznávame tóny fagotu, husiel, klavíra (teda tóny rôznych hudobných nástrojov), tóny mužských, ženských alebo detských hlasov alebo tóny klaksónov automobilov, sirén, píšťal. Okrem toho môžeme bližšie opísať sluchový vnem tónu. Tóny môžu znieť jasne, temne, ostro, drsne, zastrene, duto, plno, zamatovo a pod. Ak znejú dva tóny tej istej hlasitosti a výšky vydávané dvomi rôznymi hudobnými nástrojmi, vnímame medzi nimi rozdiely, hovoríme, že majú rôznu farbu.

</doc>
<doc id="93238" url="https://sk.wikipedia.org/wiki?curid=93238" title="Farba (chémia)">
Farba (chémia)

Farba je nepriehľadná náterová látka s obsahom farebných pigmentov, ktorá sa nanáša na predmet s cieľom ochrániť predmet a zmeniť farebné vlastnosti povrchu. Podľa typu rozpúšťadla delíme farby na vodové, liehové, olejové, acetónové atď. Komponentmi farby sú pojivo, riedidlo a aditíva. Aditíva sa obvykle skladajú s pigmentov, farbív, katalyzátorov, stabilizátorov, emulgátorov a ďalších látok. Dôležitou vlastnosťou farby je jej adhézia – priľnavosť k povrchu predmetu, na ktorý je nanášaná.

</doc>
<doc id="93240" url="https://sk.wikipedia.org/wiki?curid=93240" title="Spektrálna farba">
Spektrálna farba

Spektrálna farba je farba v spektre bieleho svetla.

</doc>
<doc id="93242" url="https://sk.wikipedia.org/wiki?curid=93242" title="Farmaceut">
Farmaceut



</doc>
<doc id="93243" url="https://sk.wikipedia.org/wiki?curid=93243" title="Farmácia">
Farmácia

Farmácia alebo lekárnictvo je zdravotnícky odbor vedecky aj prakticky zameraný na výskum liečiv a liekov, na získavanie vedeckých poznatkov o nich, na hodnotenie a kontrolu akosti
liečiv a liekov, na ich výrobu a rozdeľovanie, na organizáciu a riadenie farmaceutických funkcií, na výchovu a výuku odborníkov pre výkon farmaceutických funkcií a na získavanie, skladovanie a využitie dokladov o výkone týchto funkcií a odvetví v minulosti a súčasnosti. Spoločným zmyslom všetkých týchto funkcií je získavať liečivá, pretvárať ich na lieky a tieto vydávať v čase potreby, v potrebnom množstve a predpísanej akosti, aby mohli splniť svoju preventívnu, diagnostickú alebo terapeutickú úlohu.
Farmácia je odbor známy v gréckej kultúre, rímskej kultúre a arabskej kultúre.
Podľa Zákona 362/2011 Z.z. o liekoch a zdravotníckych pomôckach , ako aj podľa názoru odborníkov FaF UK je farmácia "skúšanie liekov, uvádzanie liekov na trh a uvádzanie zdravotníckych pomôcok na trh alebo uvádzanie zdravotníckych pomôcok do prevádzky, výroba liekov, veľkodistribúcia liekov, poskytovanie lekárenskej starostlivosti, zabezpečovanie a kontrola kvality, účinnosti a bezpečnosti liekov a zdravotníckych pomôcok".

</doc>
<doc id="93245" url="https://sk.wikipedia.org/wiki?curid=93245" title="Farmakodynamika">
Farmakodynamika

Farmakodynamika je základný odbor farmakológie.
Zaoberá sa účinkami lieku. Zisťuje, prečo určité liečivo pôsobí pri patologickom procese priaznivo.

</doc>
<doc id="93246" url="https://sk.wikipedia.org/wiki?curid=93246" title="Farmakoterapia">
Farmakoterapia

Farmakoterapia je liečenie pomocou liekov; odbor farmakológie, ktorý sa zaoberá liečivým pôsobením liekov, drog.

</doc>
<doc id="93247" url="https://sk.wikipedia.org/wiki?curid=93247" title="Farmakognózia">
Farmakognózia

Farmakognózia (, ) je farmaceutický vedný odbor, ktorý sa zaoberá vyhľadávaním, získavaním a skúmaním surovín rastlinného a živočíšneho pôvodu, používaných alebo použiteľných na liečebné účely.
Definícia farmakognózie.
Farmakognózia je veda o liečivách prírodného pôvodu používaných v humánnej a veterinárnej medicíne. Učí vyhľadávať a poznávať zdroje týchto liečiv, mechanizmus ich tvorby, štruktúru a stabilitu. Ako aplikovaná veda využíva poznatky základných biologických, chemických a fyzikálnych vedných disciplín.
Medzi úlohy farmakognózie možno zaradiť získavanie poznatkov o prírodných liečivách, produkciu látok pletivovými kultúrami, hľadanie zdrojov prírodných látok, zisťovanie faktorov pestovania účinných liečivých rastlín, hľadanie možnosti náhrady dovážaných rastlín a technológia liečivých rastlín.
Vznik a vývoj farmakognózie.
Už v dobách Akkadijcov (2600 pred Kr.),či Babylónčanov (1950 pred Kr.) boli známe mnohé liečivé rastliny, z ktorých sa empirickou formou šťastných náhod i tragických omylov postupne vytvorila skupina liečivých rastlín. Z roku 2200 pred Kr. pochádzajú hlinené dosky, ktoré obsahovali zoznam okolo 120 minerálov a 250 rastlinných drog (fenikel, blen, mak, myrhovník, tymian, ďumbier).
Z obdobia starého Egypta treba spomenúť napríklad Kahunov papyrus (2000 pred Kr.), Smithov papyrus (1650 pred Kr.), či Ebersov papyrus (1550 pred Kr.), ktorý obsahoval 877 liečivých receptov (Aloe, borievka, fenikel, ópium,ricín, sena).
Za zakladateľov odbornejšieho štúdia liečivých rastlín v Európe sú pokladaní starí Gréci a Rimania. Diskoirides Pedanios (78 po Kr.) bol prvým učiteľom o liečivých rastlinách v tej dobe. Jeho dielo "De Materia Medica" obsahuje viac ako 500 liečivých rastlín a drog zoradených do akéhosi prirodzeného systému. Popisuje meno, prípadne rastlinné synonymá, botanický popis, pôsobenie, použitie, nežiaduce účinky, dávkovanie, zber, skladovanie, zámeny, čistotu, použitie vo veterinárstve a obsahuje aj kresby. Toto dielo bolo v 15. storočí hlavnou autoritou v botanike a medicíne.
V období raného feudalizmu boli poskytovateľmi liečebnej starostlivosti najmä mnísi, ktorí vo svojich kláštorných záhradách pestovali mnohé liečivé rastliny (mäta, šalvia, ruta).
Súčasne s veľkými zemepisnými objavmi a cestami do Indie či Ameriky sa do Európy doviezli mnohé liečivé rastliny, ktoré sa v terapii používajú dodnes.
Po vynájdení kníhtlače sa začali poznatky o liečivých rastlinách šíriť aj prostredníctvom vydávaných herbárov. Autorom najrozšírenejšieho herbára bol Andrea Pietro Mathioli (1501 – 1577). V roku 1793 vyšla po slovensky písaná kniha o liečivých rastlinách "Malí Zelinkár" od Juraja Fándlyho, z novších treba spomenúť napríklad "Slovenský herbár" botanika J. Futáka z roku 1946.
Medzníkom pre prírodné vedy bolo zostrojenie mikroskopu, ktoré umožnilo pozorovanie nových štruktúr a detailov.
Najslávnejším obdobím pre farmakognóziu a farmáciu bol prelom 18. a 19. storočia, pričom mnohí bádatelia boli lekárnici (napr. F. W. A. Serturner – objaviteľ morfínu, J. Pelletier – objaviteľ chinínu, strychnínu a iných látok, A. S. Margraf zase objavil sacharózu v cukrovej repe).
Diferenciácia farmakognózie ako vedného odboru nastala až v 19. storočí a to vyčlenením sa z predmetu označovaného ako "materia medica". Farmakognózia sa v minulosti zaoberala poznávaním všetkých liečiv, pričom prevládali liečivá prírodného pôvodu – tie sú náplňou farmakognózie dodnes.

</doc>
<doc id="93249" url="https://sk.wikipedia.org/wiki?curid=93249" title="Fasces cum securibus">
Fasces cum securibus

Fasces („zväzky“) boli v starovekom Ríme zväzky prútov z brezového alebo brestového dreva, pevne zviazané červenými koženými remeňmi, ktoré predstavovali symbol zvrchovanej úradnej moci ("imperium"). Nosili ich liktori pred úradníkmi, magistrátmi ("magistratus"), ktorým náležalo "imperium".
Fasces cum securibus („zväzky so sekerami“) bola obdoba týchto zväzkov, kedy bola do zväzkov vsunuté vyčnievajúce sekery. Sekera symbolizovala právo trestať trestom smrti, vzhľadom na čo mohli magistráti mať sekeru vo svojich zväzkoch len mimo hranice mesta ("pomerium"), keďže v meste spadala trestná moc do rúk zhromaždenia občanov. Jedinou výnimkou bol diktátor, keďže ten na dočasné (núdzne) obdobie disponoval neobmedzenou mocou. Ak bol magistrát práve triumfátorom, zväzky boli ozdobené vavrínom.
Nesúc "fasces" na ľavom ramene, liktori sprevádzali svojho magistráta všade, dokonca aj v jeho dome, divadle atď. Kráčali v rade za sebou, pričom každý liktor niesol jeden zväzok. Konzulovi prislúchalo 12 zväzkov (a teda aj 12 liktorov), prétorovi v meste dva a mimo mesta šesť zväzkov, diktátorovi 24 a neskôr, v dobe cisárstva mal cisár 12 zväzkov.
Rimania tento symbol zrejme prebrali od Etruskov, pričom pôvodne, v dobe kráľovstva išlo o jeden zo symbolov kráľovskej moci, odkazujúci na kráľovo právo udeľovať trest smrti.
"Fasces (cum securibus)" sa ako symbol práva, ústavnosti a štátnej jednoty zachovali až do súčasnosti. Používali ich napr. liberálne režimy nastolené americkou či veľkou francúzskou revolúciou, ale aj talianske krajne pravicové hnutie Benita Mussoliniho v 20. rokoch 20. storočia, ktorá aj podľa toho prijala názov fašizmus () a "fasces cum securibus" ako svoj hlavný symbol.

</doc>
<doc id="93251" url="https://sk.wikipedia.org/wiki?curid=93251" title="Fatalizmus">
Fatalizmus

Fatalizmus (lat.) je koncepcia, podľa ktorej všetky procesy vo svete sú podriadené nevyhnutnosti, ktorá nenecháva miesto pre slobodu, tvorbu; všetko je od prapočiatku predurčené.

</doc>
<doc id="93252" url="https://sk.wikipedia.org/wiki?curid=93252" title="Faul">
Faul

Faul (z angl. foul - hnusný, odporný) je atakovanie súpera spôsobom, ktorý nedovoľujú pravidlá.

</doc>
<doc id="93253" url="https://sk.wikipedia.org/wiki?curid=93253" title="Fauna">
Fauna

Fauna je:

</doc>
<doc id="93254" url="https://sk.wikipedia.org/wiki?curid=93254" title="Faunistika">
Faunistika

Faunistika je odvetvie zoológie skúmajúce živočíchy (faunu) určitého územia. Náplňou faunistiky je zber, určovanie, opis a dokumentácia živočíchov daného územia.

</doc>
<doc id="93256" url="https://sk.wikipedia.org/wiki?curid=93256" title="Legalizmus">
Legalizmus

Legalizmus alebo fa-ťia ("zákonodarcovia") bol jeden z hlavných myšlienkových prúdov v starej Číne, ktorý bol odporcom konfucianizmu, a podľa ktorého prirodzené zákony (tao) určujú vývin vecí, pričom aj ľudská spoločnosť musí mať vlastné zákony ("fa"), ktoré by boli pre ľudí kritériom ich konania. Tieto zákony sú hlavným nástrojom štátu v boji za upevnenie moci a rozkvet krajiny.

</doc>
<doc id="93257" url="https://sk.wikipedia.org/wiki?curid=93257" title="Fázor">
Fázor

Fázor je komplexné číslo, reprezentácia v tvare formula_1 (ko)sínusovej, od času závislej funkcie všeobecného tvaru formula_2 a fázy Φ.

</doc>
<doc id="93261" url="https://sk.wikipedia.org/wiki?curid=93261" title="C. J. Ramone">
C. J. Ramone

Christopher Joseph Ward (* 8. október 1965, Queens, New York) známy ako C. J. Ramone je americký basgitarista, ktorý hral v skupine Ramones ako basgitarista od roku 1989, do jej rozpadu v roku 1996. Nahradil v Ramones pôvodného člena Dee Deeho Ramoneho.

</doc>
<doc id="93262" url="https://sk.wikipedia.org/wiki?curid=93262" title="Februárová revolúcia (1917)">
Februárová revolúcia (1917)

Februárová revolúcia () predstavuje prvú etapu revolučných udalostí v Rusku, ktoré sa vystupňovali na začiatku marca 1917 (Ruská revolúcia). Z chronologického hľadiska je druhou demokratickou revolúciou, ktorá zachvátila krajinu (po prvých revolučných udalostiach v rokoch 1905/1907).
Revolúcia začala v marci (podľa juliánskeho kalendára vo februári) 1917 vyhlásením generálneho štrajku. V dôsledku nepokojov a bojom medzi revolučne naladenými masami a políciou v uliciach hlavného mesta Petrohradu, ktoré skončili víťazstvom revolúcie abdikoval 15. marca cár Mikuláš II. a 23. marca bola ustanovená Dočasná vláda na čele s kniežaťom Georgijom Ľvovom. Vládna koalícia sa však rozpadla pri riešení otázky nezávislosti Ukrajiny 2. júla a druhým premiérom sa stal Alexandr Kerenskij, ktorý bol vo Ľvovovej vláde od 2. mája ministrom vojny.
Dňa 7. novembra (25. októbra) však boľševici uskutočnili ozbrojený štátny prevrat známy ako Októbrová revolúcia (Veľká októbrová socialistická revolúcia) a postupne zlikvidovali akúkoľvek opozíciu.
Predohra.
Prvá svetová vojna Cárske Rusko výrazne ekonomicky oslabila. Rýchlo industrializovaná krajina bola od konca 19. storočia plná sociálnych protikladov a nesplnených očakávaní novovznikajúcej robotníckej triedy v mestách ako aj nevyriešených problémov roľníkov na vidieku, ktoré ruský autokratický systém cára Mikuláša II. nehodlal riešiť. Problémy sa vyostrovali práve počas svetovej vojny, kedy bol cársky režim vystavený veľkej zaťažkávacej skúške. Za priamy podnet možno považovať neúspechy Ruska na frontoch, veľké materiálne aj ľudské straty a rozvrat hospodárstva vyplývajúci zo straty tradičných trhov a orientácie ekonomiky na vojenskú výrobu. Kritickú situáciu sťažovali problémy so zásobovaním armády aj civilného obyvateľstva a hlad, prejavujúci sa hlavne v mestách Od januára 1917 začali v dôsledku nedostatku potravín štrajkovať postupne desiatky tisíc petrohradských robotníkov. Keďže však bola vojna bol štrajk automaticky považovaný za sabotáž. Predstavitelia mesta ani cár tento problém nedokázali vyriešiť a svojim konaním vyvolali naopak ešte väčšie protesty.
Priebeh revolúcie.
Marcové (februárové) udalosti.
7. marca 1917 (22. februára podľa juliánskeho kalendára) začali štrajkovať tisíce robotníkov veľkej Petrohradskej Putilovskej fabriky - najväčšej továrne v krajine. 8. marca (23. februára podľa juliánskeho kalendára) nespokojné Petrohradské ženy, mnohé stojace v dlhých radoch na chlieb vyvolali mohutnú protivojnovú demonštráciu. Desiatky tisíc žien pracujúcich v Petrohradských továrňach, ale aj bežných žien v domácnosti vyšli do ulíc aby vyjadrili svoju nespokojnosť s nedostatočnými dodávkami chleba, nespokojnosťou s cárskou vládou a bojom za zrovnoprávnenie s mužmi, keďže 8. marca bol Medzinárodný deň žien. Protestujúci často kráčali za spevu Marseillaisy, kričali "Chlieb!" a "Preč s cárom!". K nim sa zanedlho pridali robotníci a robotníčky textilných tovární z Vyborgského rajónu. Na niektorých miestach protesty prerástli do stretov s políciou a kozákmi. Večer toho istého dňa vydal Mikuláš II. rozkaz veliteľovi petrohradského vojenského okruhu, aby demonštrácie okamžite ukončil. Pokusy nasadiť proti demonštrantom vojsko neboli úspešné, pretože vojaci odmietli strieľať do neozbrojených civilistov, niektorí sa dokonca vzbúrili, zastrelili svojich veliteľov a pridali sa k vzbúrencom. V priebehu ďalších dvoch dní začal generálny štrajk, ku ktorému sa pridali študenti aj veľká časť petrohradskej strednej triedy, ako boli drobní obchodníci, úradníci a taxikári. Štrajk čoskoro prerástol do občianskych nepokojov, pri ktorých dochádzalo k rabovaniu obchodov.
Množstvo protestujúcich v nasledujúcich dňoch narastalo. K nim sa začali pripájať agitátori socialistických strán na nižšej úrovni. Hlavne eserov, umiernených sociálnych demokratov (menševikov) a menej aj radikálnych sociálnych demokratov (boľševikov). Naďalej však išlo skôr o spontánne ľudové povstanie bez širšej organizácie. Revolúcia vodcov všetkých politických strán zastihla nepripravených. Najvyššie autority viacerých politických strán sa v tej dobe vôbec nenachádzali v krajine, boli vo väzeniach, alebo boli mimo diania vo vyhnanstve na Sibíri. Lenin a Martov boli v Zürichu. Trockij v New Yorku, Černov v Paríži, Cereteli, Dan, Goc, Kamenev a Stalin na Sibíri.
11. marca (27. februára) niektoré cárovi oddané jednotky a polícia zastrelili pri nepokojoch viac než 150 ľudí. Opakovala sa situácia podobná ako v krvavú nedeľu roku 1905. Už nasledujúci deň 12. marca prerástli nepokoje do otvoreného boja medzi revolučnými silami a cárskym vojskom a políciou. Tento deň je považovaný za vyvrcholenie protestov a začiatok otvoreného povstania. Vojenské jednotky, väčšina ktorých bola tvorená čerstvými brancami s veľkými sympatiami k protestujúcim, často neuposlúchla rozkazy a viaceré z nich sa pridali k vzbúrencom. Prvá z jednotiek, ktorá ako celok prešla na stranu vzbúrencov bol Volynský pluk pod vedením poddôstojníka T.I. Kirpičnikova. Zakrátko sa k nim pridali aj ďalšie jednotky vrátane Litovského a Preobraženského pluku. Revolučné sily, následne obsadili všetky dôležité časti mesta, Petropavlovskú pevnosť, železničnú stanicu, telefónnu ústredňu a budovy vlády. Cár Mikuláš II. nepochopil situáciu a namiesto ústupkov nariadil rozdrviť vzbúrencov vojensky, čo bolo celkom nereálne riešenie. Aj tie vojská, ktoré boli oddané cárovi neboli ochotné strieľať do neozbrojených civilistov.
Podobne ako počas revolúcie v roku 1905 vytvorili robotníci a vojaci orgány samosprávy nazývané soviety (syn. rady alebo výbory). Najdôležitejší z nich sa nachádzal v Petrohrade, jeho predsedom bol menševik N.S. Čcheidze a jeho zástupca eser A.F. Kerenskij. Predstavitelia týchto dvoch strán mali v soviete väčšinu. Prvé zasadenie Petrohradského sovietu sa odohralo 12. marca (27. februára podľa juliánskeho kalendára). Soviet prebral zodpovednosť za dodržiavanie poriadku a zásobovanie mesta. Robotníci a vojaci potom v Moskve a onedlho aj v ďalších mestách po celej krajine tvorili ďalšie soviety. Jedným z prvých nariadení sovietu bolo Nariadenie č. 1, ktoré zbavovalo dôstojníkov armády veliteľskej autority a podriaďoval ich vojenským výborom. 12. marca bol vytvorený Dočasný výbor Štátnej dumy, pod vedením Michaila Rodzjanko. Úlohou tejto inštitúcie bolo nastoliť opätovný poriadok a fungovanie štátu, ako aj schopnosti krajiny ďalej viesť vojnu proti krajinám Trojspolku. Výbor sa tiež pokúšal presvedčiť cára k ústupkom. Následne sa 14. marca výbor dohodol s esermi a menševikmi Petrohradského sovietu na vytvorení novej (Dočasnej vlády).
Mimo Petrohradu začali v marci spontánne vznikať soviety na rôznej regionálnej (provinciálnej, ujezdnej a volostnej) úrovni. Všeobecne ich spájal proticársky postoj, takže sa v nich nenachádzali žiadni cárski alebo policajní úradníci. Soviety organizovali zásobovanie potravinami a neskôr dohliadali na skutočnú demokratizáciu regionálnych orgánov ako boli miestne dumy a zemstvá.
14. marca cár Mikuláš II. opustil svoj štáb a odišiel do Petrohradu, ale po ceste narazil na odpor revolučných vojsk a preto odišiel do Pskova, na štáb severného frontu. Tam po porade s veliteľom frontu skonštatoval, že na potlačenie revolúcie nemá dostatok síl a tak sa 15. marca o 23:40 (2. marca podľa juliánskeho kalendára) vzdal cárskeho trónu v prospech svojho brata Michaila Alexandroviča. Ani táto správa však ľud neuspokojila a Michail Alexandrovič sa navyše trónu okamžite vzdal, pričom vyhlásil, že budúcnosť štátneho zriadenia v Rusku musí vyriešiť Ústavodarné zhromaždenie. Tým sa 15. marca 1917 skončila tristoročná vláda rodu Romanovcov v Rusku.
Dočasný výbor Štátnej dumy sa spolu s Petrohradským sovietom dohodol na vytvorení dočasnej vlády. Jej predsedom a zároveň ministrom vnútra bol menovaný knieža G. J. Ľvov, konštitučný demokrat (kadet), liberál a výrazná populárna postava tzv. zemstva. Dočasnú vládu tvorili rôzni politici, ale iba časť patrila k určitej strane. Jediná koherentná strana vo vláde boli kadeti, (predstavitelia konštitučno-demokratickej strany). Kadeti však mali odlišný názor na budúci vývoj, na rozdiel od socialistických strán v Petrohradskom soviete neplánovali rozsiahlu sociálnu, či pozemkovú revolúciu ani ukončenie vojny. Jediným vysokým predstaviteľom Petrohradského sovietu, ktorý prijal miesto v prvej Dočasnej vláde bol eser A.F. Kerenskij. Táto dočasná vláda musela všetky svoje kroky prediskutovať s Petrohradským sovietom, čo malo za následok vznik dvojvládia. 15. marca dočasná vláda vyhlásila, že bude spravovať krajinu až do uskutočnenia volieb a následného vzniku Ústavodarného zhromaždenia, ktoré by na základe demokratických všeobecných volieb riešilo ďalšie smerovanie krajiny. Voľby, prvé demokratické voľby v histórii Ruska, sa mali uskutočniť 17. septembra 1917, neskôr boli odložené na 12. novembra.
Marec - jún.
Fungovanie Dočasnej vlády možno rozdeliť na 3 etapy.
Prvú etapu od marca do júna 1917 možno označiť ako "dvojvládie", keď sa štátny aparát nachádzal pod kontrolou liberálnych a demokratických síl. Problémom dvojvládia bolo, že Dočasná vláda síce mala zodpovednosť ale nemala žiadnu výkonnú moc, ktorú mal naopak Soviet, ktorý však nemal žiadnu zodpovednosť. Soviet sa pri tom opieral o podporu revolučných robotníkov Petrohradských tovární a revolučných gárd, ktoré sa sformovali z vojakov, ktorí sa pridali k revolúcii. V tomto období dočasná vláda prikročila k demokratizácii krajiny, hlavne odmietnutím autoritatívnych metód vlády. Došlo k vzniku predtým zakázaných alebo potieraných organizácií ako boli vojenské a továrenské výbory, ktoré hájili záujmy vojakov a robotníkov. Vznikli feministické, kultúrne, hospodárske združenia, kluby ale aj odbory. Veľmi dôležitým bol fakt, že začali fungovať národné politické a kultúrne organizácie v jednotlivých regiónoch. Získanie kontroly nad týmito skupinami sa stalo jednou z kľúčových úloh politických elít a vodcov revolúcie.
S časom sa vykryštalizovali tri politické bloky, ktoré spolu súperili o moc. Boli to liberáli, umiernení socialisti a radikálni (ľaví) socialisti. Liberáli tvorili hlavne Stranu konštitučných demokratov (tzv. kadetov; viedol ich P. N. Miľukov), ktorí prevažovali v prvej Dočasnej vláde a neskôr od mája do októbra 1917 boli v koalícii s umiernenými socialistami. Umiernení socialisti sa delili na menševikov, ktorí predstavovali umiernenú časť sociálno-demokratickej strany (hlavní predstavitelia J. O. Martov, A. S. Martynov, P. B. Alexandrov, I. Cereteli, G. V. Plechanov) a Stranu socialistov revolucionárov (skr. SR, alebo jednoducho eserov; hlavní predstavitelia A.F. Kerenskij, V. M. Černov, N.M. Avksentiev). Umiernení socialisti mali v Petrohrade aj väčšine sovietov po celej krajine najväčšiu popularitu. Eseri boli najväčšou stranou v celej krajine. Politika menševikov stála na tzv. Revolučnom defendizme, ktorý presadzoval hlavne gruzínsky menševik Cereteli. Požadoval to, v čo dúfala väčšina obyvateľstva a to predovšetkým ukončenie bojov na fronte svetovej vojny a mier na princípe samourčenia národov a bez anexií. Nežiadali pri tom okamžitý mier, ale hodlali zotrvať v obrane krajiny až do jeho podpísania. Časť menševikov sa pridala k Dočasnej vláde. Tú však postupne oslabovali veľké protivojnové demonštrácie a neúspechy na fronte, hlavne zlyhanie v letnej ofenzíve. Niektorí menševici (napr. Miľukov) naivne verili, že revolúcia privedie obyvateľstvo k zomknutiu okolo štátu a vlna vlastenectva umožní napraviť problémy v armáde. 5. mája 1917 vstúpili eseri a menševici do koalície s kadetmi.
K radikálnym socialistom sa radili ľaví boľševici (V. I. Lenin), ľaví menševici, ľaví eseri (A. R. Goc) a anarchisti. Radikálni socialisti najprv tvorili iba zanedbateľnú skupinu, ale po vytvorení koalície liberálov so sociálnymi demokratmi ich popularita začala narastať, hlavne po tom, čo Dočasná vláda nedokázala splniť očakávania ľudu ako bola tiež neschopnosť dohodnúť sa na spôsobe ukončenia vojny, dohodnúť prísľub pozemkovej reformy a tiež decentralizácie krajiny a možnosti samourčenia pre jednotlivé národy. Vzhľadom na to, že socialistické a sociálno-demokratické strany mali v krajine najväčšiu podporu obyvateľstva, konflikty medzi nimi určovali trend celého vývoja roku 1917. Radikálnu opozíciu najprv posilnil príchod viacerých výrazných postáv z exilu. V. I. Lenin sa vrátil 3. apríla 1917 po takmer 17 rokoch v exile. Títo rýchlo využili nadchádzajúcu situáciu.
Júl - august.
V priebehu leta sa odohralo viacero dôležitých udalostí. 3. júla 1917 odstúpili všetci ministri za stranu kadetov, kvôli Ukrajinským snahám o získanie samostatnosti. V priebehu dňa obkľúčilo Tauridský palác, v ktorom sídlil soviet niekoľko desiatok tisíc ozbrojených radikálnych robotníkov a vojakov pod vedením nižších boľševických vodcov, ktorí požadovali aby výkonný výbor Sovietu prevzal moc vlády („"Všetku moc sovietom"“). Na obranu Sovietu vláda rýchlo vyslala početné vojská, ktoré boľševikov rozohnali. Zahynulo asi 400 ľudí. Onedlho 7. júla vznikla nová vláda, ktorej predsedom sa stal bývalý minister vojny Kerenskij.
Obdobie od júla do augusta 1917 možno označiť ako "jednovládie", kedy sa konečne podarilo Dočasnej vláde aby Soviet prestal zasahovať do jej činnosti. Najväčšia moc bola sústredená do rúk predsedu Dočasnej vlády Kerenského. Ten začal presadzovať posilňovanie represívnej činnosti štátu voči anarchii vyvolanej revolúciou, čo niektorí považujú za cestu k diktatúre.
Vidiek pociťoval revolúciu inak. Roľníci boli jednak ovplyvnení socialistickou agitáciou a očakávali pozemkovú reformu. Zároveň boli čoraz nespokojnejší s ekonomickou situáciou a kontrolovanými cenami obilia, ktoré boli také nízke, že sa im prestalo vyplácať jeho pestovanie. Väčšina z nich si obilie buď ponechala alebo z neho pálila alkohol. Problémy však narastali aj v mestách, kde začal byť nedostatok potravín. Roľníci naopak pociťovali nedostatok priemyselných výrobkov.
4. júna bol menovaný do funkcie veliteľa ruskej armády gen. Brusilov, jeden z najschopnejších ruských veliteľov, keď nahradil generála Alexejeva. Tzv. kerenského ofenzíva smerom na Ľvov, ktorú realizovali vojská pod vedením Brusilova začiatkom júla 1917 síce začala dobre, ale bola zakrátko zastavená nemeckým protiútokom. Ruská armáda bola v rozklade a ofenzíva, do ktorej vkladal Kerenskij aj viaceré demokratické sily všetky nádeje, bola odrazená a ruské sily boli nútené ustupovať. 1. septembra sa Nemcom podarilo obsadiť Rigu. Ruskí vojaci neochotní ďalej bojovať ustupovali. Zoči voči vojenskej katastrofe bol na fronte v polke júla nariadením Dočasnej vlády znovuobnovený trest smrti ako aj cenzúra. Vo vládnych kruhoch sa začalo hovoriť o potrebe potlačenia sovietu a efektívnej koncentrácii moci v rukách diktátora. Kerenskij však namietal proti zavedeniu trestu smrti aj v tyle, aj proti militarizácii priemyslu a železníc, ako nereálnemu kroku, ktorý by v konečnom dôsledku väčší poriadok nepriniesol.
August - október.
Obdobie od augusta do októbra 1917 predstavuje záverečnú fázu existencie Dočasnej vlády, kedy došlo k definitívnemu krachu parlamentarizmu v Rusku. 2. augusta bol gen. Brusilov nahradený vo funkcii veliteľa armády gen. Kornilovom, ktorý sa mal pokúsiť o znovuobnovenie disciplíny. Kornilov však Dočasnej vláde nedôveroval a 26. augusta predostrel Kerenskému ultimátum, v ktorom požadoval vznik diktatúry, ktorá by mala kontrolu nad všetkými civilnými i vojenskými stránkami života. Kerenský tento krok chápal ako sprisahanie a ďalšieho dňa Kornilova odvolal z funkcie najvyššieho veliteľa. Gen. Kornilov následne svojim vojskám 9.-13. septembra nariadil pochodovať smerom na Petrohrad. Kerenskij, ktorý tak zostal bez pomoci ozbrojených revolucionárov bezmocný musel o pomoc požiadať Soviet. Revolučné sily ozbrojených robotníkov a revolučných gárd Kornilovove vojská zastavili, naštrbila sa však dôvera v demokratický blok. Došlo postupne k strate dôvery v Dočasnú vládu a opätovnému posilneniu moci Sovietu. 25. septembra 1917 Kerenskij vytvoril novú vládu, ktorej sa však nepodarilo získať dôveru Sovietu.
Politická situácia v tomto období, jednak rozbroje medzi ľavicovými a pravicovými stranami, neschopnosť riešiť skutočné problémy krajiny a postupná radikalizácia revolučných síl, viedli k posilneniu pozície boľševickej strany. Tá si zakladala na triednom odpore voči vláde, ktorú označovali ako buržoázno-statkársku, ako aj snahách o ukončenie imperialistickej vojny. Lenin, ukrývajúci sa vo Fínsku preto začal pripravovať ďalší pokus o prevzatie moci boľševikmi, ktorý sa odohral 7. novembra 1917 (25. októbra) a znamenal definitívny pád Dočasnej vlády (Októbrová revolúcia). Odpor voči ich aktivitám napokon vyvolal občiansku vojnu.

</doc>
<doc id="93263" url="https://sk.wikipedia.org/wiki?curid=93263" title="Februárové udalosti 1948">
Februárové udalosti 1948



</doc>
<doc id="93266" url="https://sk.wikipedia.org/wiki?curid=93266" title="Federal Reserve System">
Federal Reserve System

Federal Reserve System, po slovensky často prekladané ako Federálny rezervný systém (zriedkavo "Federálna rezervná sústava"), skrátene Fed, je sústava viacerých bánk a súvisiacich inštitúcií, spolu tvoriacich centrálnu banku USA.
Systém bol založený r. 1913 s cieľom kontrolovať peňažnú bázu a cez ňu ponuky peňazí, zdokonalenie kontroly bánk a poskytovanie zariadení na diskont cenných papierov. Dnes Fed reguluje a kontroluje celú bankovú sústavu. Základnými cieľmi vládnej ekonomickej politiky je stabilita a rast ekonomiky, stabilita kúpnej sily dolára, vysoký stupeň zamestnanosti a rozumná rovnováha transakcií s inými krajinami.
Úlohy a ciele FEDu.
Federálny rezervný systém má za úlohu plniť nasledujúce úlohy a ciele:
Charakteristika FEDu.
Štruktúra Federálneho rezervného systému obsahuje Výbor guvernérov (Board of Governors of the Federal Reserve System), Federálne rezervné banky (Federal reserve banks), Federálny výbor pre voľný trh (Federal Open Market Committee) a členské banky. Doplnok k tejto štruktúre tvoria poradné výbory a to Federálny poradný výbor (Federal Advisory Council), Poradný výbor klientov bánk (Consumer Advisory Council) a Poradný výbor sporiacich inštitúcií (Thrift Institutions Advisory Council). FED ako taký je prísne nezisková inštitúcia. Ak by náhodou vykázal zisk, tak ten bude celý vrátený do štátnej pokladnice. Medzi najvýznamnejších guvernérov FEDu môžeme zaradiť Paula A. Volckera, Alana Greenspana a Bena S. Bernankea.
Výbor guvernérov.
Sídli vo Washingtone a je hlavným riadiacim orgánom Federálneho rezervného
systému. Tvorí ho sedem členov (každý člen musí pochádzať z inej Federálnej rezervnej oblasti). Všetkých členov menuje prezident a schvaľuje Kongres. Funkčné obdobie týchto členov je 14 rokov, pričom sa uplatňuje tzv. rotačný systém t.j. každé dva roky sa vymení jeden člen. Funkčné obdobie predsedu a miestopredsedu Výboru guvernérov je štvorročné, pričom do funkcie môžu byť vymenovaní až trikrát za sebou. Podmienkou na získanie nominácie na predsedu alebo miestopredsedu je, aby daný nominant bol už členom Výboru guvernérov alebo bol tesne pred vymenovaním. Od 1. februára 2006 bol predsedom rady guvernérov FEDu Ben Bernanke a podpredsedom Donald Kohn. Nová prezidentka - Janet Yellen bola zvolená 9. októbra 2013 a vymenila v pozícii šéfa FEDu Bena Bernanke od 3. februára 2014. Od 5. februára 2018 je predsedom FEDu Jerome Powell. 
Hlavnými úlohami tohto výboru je rozhodovanie o menovej politike, určovanie výšky diskontnej sadzby, stanovovanie povinných minimálnych rezerv, schvaľovanie pravidiel regulácie, dohľad nad členskými bankami a holdingovými spoločnosťami. Výbor je tiež zodpovedný za ochranu klientov bánk a je poverený menovaním troch z deviatich riaditeľov Federálnych rezervných bánk. Zasadanie výboru prebieha týždenne za prítomnosti reprezentantov ministerstva financií federálnej vlády. Predseda Výboru guvernérov podáva pravidelné správy o činnosti výboru pred senátnym výborom dvakrát ročne a to 20. februára a 20. júla v danom roku.
Federálne rezervné banky.
Tvorí ich dvanásť centrálnych bánk v jednotlivých federálnych okresoch. Jednotlivé banky sídlia v týchto mestách: New York, Atlanta, Boston, Chicago, Cleveland, Dallas, Kansas City, Minneapolis, Philadelphia, Richmond, San Francisco, St. Louis. Všetky tieto banky prijímajú rezervy ďalších bánk, taktiež bankám poskytujú úvery, emitujú hotovostné obeživo a zabezpečujú medzibankové zúčtovanie. Všetky federálne rezervné banky sú akciové spoločnosti vlastnené jednotlivými členskými bankami. Členské banky sa pri vstupe do Federálneho rezervného systému musia povinne stať spolumajiteľmi federálnej rezervnej banky, ktorá spadá do ich okresu. Daný podiel je potom neprevoditeľný, ale bankám za neho prislúcha dividenda vo výške šesť percent ročne. Jednotlivým akcionárom z držania podielov nevyplývajú žiadne vlastnícke práva. Zaujímavosťou je, že ak by bol Federálny rezervný systém zrušený, tak všetky záväzky a pohľadávky by prešli na americkú federálnu vládu.
Vedenie každej jednej Federálnej rezervnej banky tvorí deväťčlenný Výbor riaditeľov. Troch riaditeľov menujú banky z bankového prostredia. Traja riaditelia sú menovaní z nebankového prostredia a sú určovaní tiež jednotlivými členskými bankami. Poslední traja riaditelia sú reprezentantmi verejnosti, ktorí nesmú vlastniť akcie jednotlivých bánk a sú menovaní Výborom guvernérov. Z týchto troch riaditeľov sú volení predseda a miestopredseda Výboru riaditeľov.
Prezident je najvyšší výkonný orgán každej Federálnej rezervnej banky a je volený výborom riaditeľov. Federálne rezervné banky majú až 25 pobočiek, ktorých vedenie tvorí Výbor riaditeľov skladajúci sa z piatich alebo siedmich členov. Výsostné postavenie medzi Federálnymi rezervnými bankami má banka v New Yorku, pretože ako jediná má umožnené uskutočňovať devízové intervencie. Prezident tejto banky je tiež stálym členom Federálneho výboru pre voľný trh. Táto banka uskutočňuje všetky devízove operácie FEDu na voľnom trhu, a všetky aktíva drží na špeciálnom účte. Tieto aktíva následne prerozdeľuje medzi ostatné rezervné banky na základe ich podielu na hodnote emitovaných bankoviek. Dohľadom nad týmito operáciami je poverený Federálny výbor pre voľný trh.
Federálny výbor pre voľný trh.
Vznikol v roku 1935. Jeho zodpovednosťou je určovať koncepciu menovej politiky. Do jeho náplne tiež patrí vykonávanie operácií na voľnom trhu s cennými papiermi americkej federálnej vlády a jej pridružených agentúr. Zodpovedný je tiež za devízové intervencie, ktoré často konzultuje s ministerstvom financií. Federálny výbor pre voľný trh tvorí všetkých sedem členov Výboru guvernérov. Ďalej je členom prezident Federálnej rezervnej banky v New Yorku. Zvyšok tvoria štyria prezidenti zo zostávajúcich jedenástich Federálnych rezervných bánk. Títo sa rotujúco striedajú na jednoročnej báze. Výbor zasadá pravidelne osemkrát do roka, avšak môže sa stretnúť aj na mimoriadnych zasadnutiach. Predsedom výboru sa stáva predseda Výboru guvernérov a podpredsedom výboru je Prezident Federálnej rezervnej banky v New Yorku. Rozhodnutia výboru sa prijímajú na základe jednoduchej väčšiny (pri rovnosti hlasov rozhoduje predseda).
Členské banky.
Povinnými členmi sú všetky banky pôsobiace na federálnej úrovni. Tie musia držať akcie niektorej z dvanástich Federálnych rezervných bánk. Musia si povinne upísať v prislúchajúcej Federálnej rezervnej banke hodnotu, ktorá sa rovná šiestim percentám ich vlastného kapitálu. Ak pôsobia komerčné banky len na štátnej úrovni, tak sa členom Federálneho rezervného systému môžu stať až, keď splnia určené podmienky, ako napríklad kapitálovú primeranosť. Členská banka musí držať presne určený počet akcií a tie nie sú obchodovateľné ani prevoditeľné na inú osobu alebo inštitúciu. Výhodami členstva je povinná každoročná dividenda, možnosť čerpať diskontné úvery a možnosť voliť členov Rady riaditeľov. Nevýhodou členstva sú tvrdšie bankové regulácie a povinné poistenie u Federálnej depozitnej poisťovacej spoločnosti.
Ostatné poradné výbory.
Federálny poradný výbor – tvorí ho prezident, viceprezident a ďalších 12 členov, vždy po jednom z každej Federálnej rezervnej banky. Tento poradný výbor reprezentuje hlavne bankový priemysel a schádza sa štyrikrát ročne (vždy prvý piatok vo februári, máji, septembri a decembri), kedy radí Výboru guvernérov nad otázkami ekonomiky a bankového sektoru.
Poradný výbor klientov bánk – tvorí ho predseda, miestopredseda a ďalších 24 členov, ktorí zastupujú domácnosti a firmy. Členmi sú väčšinou ľudia z akademickej obce a právnici. Schádzajú sa trikrát ročne na stretnutiach vo Washingtone, kde radia Výboru guvernérov.
Poradný výbor sporiacich inštitúcií – tvorí ho prezident, viceprezident a ďalších 10 členov. Zastupuje sporiace a pôžičkové inštitúcie ako napríklad úverové družstvá. Na rokovaniach s Výborom guvernérom, ktoré sú trikrát ročne, sa snažia obhajovať záujmy práve všetkých týchto inštitúcií.
História Federálneho rezervného systému.
FED vznikol v roku 1913 na základe Zákona o federálnych rezervách, ktorý podpísal Woodrow Wilson. Dôvodom na založenie bola séria niekoľkých kríz v bankovom systéme, ktorá spôsobovala nestabilitu amerického finančného sektora. Banky boli často vystavené problémom s platobnou neschopnosťou. Tú väčšinou spôsobovali samotní klienti masovým vyberaním vkladov, ak sa dopočuli, že nejaká banka je v problémoch. Preto sa snažili svoje vklady v bankách vybrať a to spôsobilo platobnú neschopnosť ďalších bánk.
Návrh Zákona o federálnych rezervách (Federal Reserve Act) vypracovala Národná menová komisia (National Monetary Commission). Tá po dlhých rokovaniach schválila model fungovania inštitúcie Federálneho rezervného systému. Princípmi vytvorenia tohto modelu boli: nedôvera v centralizovanú moc a odpor k vytváraniu nových vládnych inštitúcií. Model federálneho rezervného systému obsahoval vytvorenie regionálneho systému centrálnych bánk, ktorý by kontroloval podnikateľský sektor a federálna vláda. Súčasťami regionálneho systému centrálnych bánk boli tieto federálne rezervné banky: New York, Atlanta, Boston, Chicago, Cleveland, Dallas, Kansas City, Minneapolis, Philadelphia, Richmond, San Francisco, St. Louis.
Zaujímavosťou je, že pôvodným poslaním FEDu bolo zabránenie bankovým panikám, nie dodržiavanie cenovej stability alebo znižovanie nezamestnanosti ako je tomu dnes. Celý federálny systém so všetkými bankami mal zabezpečovať menový systém, tak aby dopad finančných kríz na súkromné banky bol čo najmenší a nespôsobil ich zánik.
Federálny rezervný systém mohol začať svoje pôsobenie až po rozsiahlych prípravách a to 16. novembra 1914 len niekoľko mesiacov po začiatku Prvej svetovej vojny. Počas prvých rokov vojny dokázali americké banky fungovať normálne aj vďaka podpore rezervného systému. Takto nepriamo sa podporoval tok tovarov do Európy až do zapojenia Spojených štátov amerických do svetovej vojny. Pre americký bankový sektor sa tak financovanie vlastného vojnového úsilia stalo prvoradým a nezanedbateľnú úlohu v tom zohral práve FED.
Po skončení 1. svetovej vojny riaditeľ FEDu v New Yorku Benjamin Strong uznal zlato ako rozhodujúci faktor pri kontrolovaní úverov. Napriek tomu sa rozhodol v roku 1923 proti recesii zasiahnuť masívnym nákupom štátnych cenných papierov. V priebehu 20-tych rokov začal FED používať operácie na voľnom trhu ako nástroj menovej politiky a taktiež nadviazal silné vzťahy s ostatnými významným svetovými centrálnymi bankami ako napríklad Bank of England. Týmto sa dá povedať, že Federálny rezervný systém začal v podstate fungovať ako centrálna banka USA.
Už v priebehu 20-tych rokov sa ozývali hlasy, že špekulácie na burze môžu vytvoriť bublinu, ktorá by mohla mať neblahé následky. Tieto obavy sa potvrdili, keď počas rokov 1930 až 1933 skrachovalo viac ako 10 000 bánk. USA tak upadli do najhoršej krízy vo svojej histórii pričom mnoho ľudí obviňovalo FED z neschopnosti zastaviť tvorbu špekulatívnych bublín alebo z nedostatočnej znalosti monetárnej ekonómie. Následkom Veľkej depresie bol kongresom schválený Glass-Steagallov zákon (Glass-Steagall Act), ktorý oddeľoval investičné a komerčné bankovníctvo a nútil banky používať štátne cenné papiere ako kolaterál pri obchodovaní s FEDom. Zákon tiež vytvoril Federálnu spoločnosť pre poistenie vkladov (Federal Deposit Insurance Corporation), ktorá pôsobila pod FEDom. Cieľom tejto spoločnosti bolo poisťovať vklady v obchodných bankách pre prípad ich krachu.
V roku 1935 na základe Bankového zákona vznikol Federálny výbor pre voľný trh (Federal Open Market Committee) ako samostatný právny subjekt. FED tak získal viac nezávislosti od ministerstva financií. V roku 1946 Zákon o zamestnanosti pridal FEDu nový cieľ a to cieľ maximálnej zamestnanosti. V 70-tych rokoch v časoch ropných šokov sa snažil FED bojovať s dvojcifernou infláciou drastickými opatreniami, ktoré boli z krátkodobého hľadiská úspešné.
Začiatok obdobia moderných reforiem bankovníctva priniesol Zákon o menovej kontrole (The Monetary Control Act) z roku 1980. Na základe tohto zákona musel FED stanoviť povinné minimálne rezervy pre všetky finančné inštitúcie. Banky začali poskytovať nové služby, avšak stále boli obmedzované Glass-Steagallovým zákonom, ktorý im nedovoľoval vytvárať kombinácie niektorých služieb. Toto bolo vyriešené v roku 1999, keď kongresom prešiel Gramm–Leach–Blileyov zákon (Gramm–Leach–Bliley Act), ktorý umožnil bankám ponúkať celú paletu služieb ako napríklad investičné bankovníctvo a poisťovníctvo. Tento zákon v podstate znamenal zrušenie Glass- Steagallovho zákona.
Asi najvýznamnejšie obdobie v histórii FEDu nastalo, keď sa do funkcie guvernéra Fedu dostal Alan Greenspan. Dva mesiace po jeho menovaní nastal prudký prepad akciových trhov 19. októbra 1987. Reakcia FEDu nenechala na seba dlho čakať a Alan Greenspan vyhlásil, že FED bude pripravený slúžiť ako zdroj likvidity, aby podporil finančný systém. FED tak začal desaťročie monetárnej expanzie, ktoré skončilo vypuknutím recesie v marci 2001. Ako reakcia na túto krízu technologických akcií FED výrazne znížil úrokové sadzby.
Kľúčovú úlohu zohral FED pri stabilizácii finančných trhov po teroristických útokoch 11. septembra 2001. Svojimi vyhláseniami tesne po útokoch FED deklaroval, že je okamžite pripravený uspokojiť potrebu likvidity finančných inštitúcií, aby zabránil nestabilite a prudkým výkyvom na finančných trhoch. V nasledujúcich dňoch FED znížil úrokové sadzby a požičal viac ako 45 miliárd amerických dolárov finančným inštitúciám, aby zabezpečil stabilitu americkej ekonomiky. Do konca septembra sa finančné a akciové trhy vrátili na predseptembrové úrovne a potenciálna kríza likvidity tak bola zažehnaná. Počas prvých rokov nového tisícročia začal FED aktívne podporovať nízke úrokové sadzby na hypotékach a rozšíril tak prístup k úverom pre väčšie množstvo ľudí. Toto spôsobilo zvyšujúci dopyt po bývaní a rapídny nárast cien nehnuteľností.

</doc>
<doc id="93269" url="https://sk.wikipedia.org/wiki?curid=93269" title="Stanislav Felber">
Stanislav Felber

Stanislav Felber (* 7. máj 1905, Praha - † 27. október 1956, Bratislava) bol slovenský filozof matematiky.

</doc>
<doc id="93270" url="https://sk.wikipedia.org/wiki?curid=93270" title="Félix I.">
Félix I.

Svätý Félix I. († 30. december 274) bol 26. pápež (5. január 260 30. december 274), pôvodom bol Riman.

</doc>
<doc id="93271" url="https://sk.wikipedia.org/wiki?curid=93271" title="Feničtina">
Feničtina

Feničtina je semitský jazyk príbuzný aramejčine a hebrejčine.

</doc>
<doc id="93272" url="https://sk.wikipedia.org/wiki?curid=93272" title="Fenomén (filozofia)">
Fenomén (filozofia)

Fenomén (z gr. Phainomenon = jav) je jav daný v skúsenosti (zázrak). Je to jav nazeraný zmyslami alebo intelektuálne. Fenomén treba odlišovať od pojmu fenoménu alebo od akýchkoľvek iných významových útvarov, ktoré si ľudia vytvárajú pri svojom poznávaní fenoménov. Povedzme fenomenologické chápanie fenoménu sa odlišuje od Kantovho chápania fenoménu.
Názor na fenomén.
Kant.
Podľa Kanta je fenomén jav, pokiaľ je myslený ako predmet podľa jednoty kategórií. Od zdania sa tento jav líši tým, že bytostne poukazuje na vec osebe, o ktorej sa vytvára.
Sartre.
Podľa Sartra fenomén vyjavuje a zároveň je podstatou.
Fenomenológia.
Vo fenomenológii je fenomén všetko, čo sa ukazuje v skúsenosti. Pritom môže ísť o vonkajšiu skúsenosť, v ktorej sú nám dané "vonkajšie" veci (domy, stromy, autá), a o vnútornú skúsenosť, v ktorej reflexívne vnímame to, čo sa deje "v nás" (priania,úzkosti, vnemy, úsudky). V oboch prípadoch mi je niečo "fenomenálne dané". To, čo sa ukazuje (Fainetai) vo fenoménoch nie je iba zmyslové. Pri analýze fenoménu sa ukazuje, že základom zmyslového je nezmyslové.
Rozdiel medzi zmyslovým a nezmyslovým objasníme na príklade: Vidím, ako sa na lúke pasú dve kravy. Prichádza k nim tretia. V akom zmysle vidím, že dve a jedna sú tri? "2+1=3" (evidentný matematický fakt) mi celkom iste nie je dané zmyslovo názorne. Číra platnosť "2+1=3" nijako nezávisí od fakticky sa pasúcich kráv. Fakticky sa pasúce kravy sú niečím empirickým, reálnym, individuálnym, čo sa môže ľubovoľne meniť. "2+1=3" ničím takým nie je. Nevnímame to, ale nazeráme. Akty vnímania, v ktorých sú mi dané pasúce sa kravy, ma možno privádzajú k nazretiu, že 2+1=3. Toto "2+1=3" sa síce ukazuje vo vnímaní, ale nie ako niečo vnímateľné. Edmund Husserl odhaľuje fenomén nezmyslového (podobne ako Platon) najprv v čisto formálnych útvaroch logiky a matematiky.
Ukazuje sa teda dvojvrstevnatosť fenoménov, ktorá je ťažisková pre celú fenomenologickú filozofiu:
Na jednej strane je to vrstva empiricky-reálneho, ktoré sa stáva názorným v aktoch vnímania našej zmyslovosti. Táto vrstva je základom (tvorí základ fenoménov a "nesie" druhú vrstvu).
Na druhej strane je to vrstva esencií a esenciálnych faktov. Označuje sa aj ako vrstva ideálnych predmetov, event. ako vrstva eidetického. Je prístupná pre duchovné akty, noézy a je postihovaná bezprostredným zrením esencií.
Také esencie a esenciálne fakty možno ukázať nielen v logickej a matematickej oblasti, ale vôbec v každej skúsenosti, kde potom možno hovoriť aj o materiálnych (obsahových) esenciách. Napríklad: Mám červenú ceruzu, nepochybne empirický reálny predmet. Červenosť tejto ceruzy mi je daná aktom zmyslového vnímania. Zrenie esencie však nepostihuje túto červenosť tu, ale eidos "červený", číru esenciu, ktorá je spoločná všetkému červenému. Na tejto červenosti a na tomto určitom odtieni červene je rovnako nezávislá ako "2+1=3" je nezávislé od oných pasúcich sa kráv. Existujú samozrejme esencie rôznych stupňov. Od eidosu "červený" môžu prejsť k eidosu "farba" a ďalej k eidosu "vlastnosť".
Fenomenológii ide o to, analyzovať fenomény tak, aby ako danosť vystúpili esencie a esenciálne fakty.

</doc>
<doc id="93278" url="https://sk.wikipedia.org/wiki?curid=93278" title="Fenomenalizmus">
Fenomenalizmus

Fenomenalizmus alebo fenomenizmus je učenie o poznaní, ktoré vychádza z tézy, že bezprostredným objektom ľudského poznania sú bezprostredné zmyslové danosti,
javy, fenomény: poznávame len javy, fenomény, nie súcno samo (vec osebe).

</doc>
<doc id="93279" url="https://sk.wikipedia.org/wiki?curid=93279" title="Mníchovská fenomenológia">
Mníchovská fenomenológia

Mníchovská fenomenológia ("ontologická fenomenológia, realistická fenomenológia") je smer fenomenológie, ktorý sa pôvodne rozvinul na univerzite v Mníchove. Termín "mníchovská fenomenológia" inicioval Alexander Pfänder.

</doc>
<doc id="93280" url="https://sk.wikipedia.org/wiki?curid=93280" title="Fenomenológia náboženstva">
Fenomenológia náboženstva

Fenomenológia náboženstva je odbor religionistiky, ktorý skúma, zaraďuje, hladá korene a vzájomné súvislosti náboženských javov (fenoménov), najmä svätých miest, predmetov, osôb, časov. Metodologicky nadväzuje na filozofickú fenomenológiu.

</doc>
<doc id="93281" url="https://sk.wikipedia.org/wiki?curid=93281" title="Transcendentálna fenomenológia">
Transcendentálna fenomenológia

Transcendentálna fenomenológia je fenomenológia, ktorá analyzuje úlohu transcendentálnej subjektivity v poznaní a činnosti človeka. Možná je iba po uskutočnení transcendentálnej redukcie.

</doc>
<doc id="93285" url="https://sk.wikipedia.org/wiki?curid=93285" title="Fenomenologický">
Fenomenologický



</doc>
<doc id="93286" url="https://sk.wikipedia.org/wiki?curid=93286" title="Fenotyp">
Fenotyp

Fenotyp je súhrn všetkých (dedičných) vonkajších znakov a vlastností organizmu, jedinca; realizácia genotypu.

</doc>
<doc id="93287" url="https://sk.wikipedia.org/wiki?curid=93287" title="Feod">
Feod



</doc>
<doc id="93288" url="https://sk.wikipedia.org/wiki?curid=93288" title="Sándor Ferencsi">
Sándor Ferencsi

Sándor Ferencsi (* 7. júl 1873, Miškovec, Rakúsko-Uhorsko - † 22. apríl 1933, Budapešť, Maďarsko) bol maďarský psychiater, predstaviteľ psychoanalýzy. Rozpracoval teóriu geniality.

</doc>
<doc id="93289" url="https://sk.wikipedia.org/wiki?curid=93289" title="Marilyn Fergusonová">
Marilyn Fergusonová

Marilyn Fergusonová alebo Marylin Fergusonová (* 5. apríl 1938, Grand Junction, Colorado, USA – † 19. október 2008, Banning, Kalifornia, USA) bola americká spisovateľka, spoluzakladateľka a predstaviteľka new age.

</doc>
<doc id="93290" url="https://sk.wikipedia.org/wiki?curid=93290" title="Alfredo Ferreira">
Alfredo Ferreira

Alfredo Ferreira (* 1863 – † 1938) bol argentínsky filozof, predstaviteľ pozitivizmu. 
V roku 1924 založil "Pozitivistický argentínsky výbor".

</doc>
<doc id="93291" url="https://sk.wikipedia.org/wiki?curid=93291" title="Fetišizmus">
Fetišizmus

Fetišizmus môže byť:
Objekt, ktorý je predmetom fetišizmu, sa nazýva fetiš.

</doc>
<doc id="93292" url="https://sk.wikipedia.org/wiki?curid=93292" title="Feudum">
Feudum



</doc>
<doc id="93296" url="https://sk.wikipedia.org/wiki?curid=93296" title="Fibonacci">
Fibonacci



</doc>
<doc id="93301" url="https://sk.wikipedia.org/wiki?curid=93301" title="Fideizmus">
Fideizmus

Fideizmus je učenie vlastné niektorým smerom kresťanstva, ktoré za základ náboženského poznania pokladá vieru a odmieta akékoľvek racionálne dôkazy existencie Boha.
Existenciu Boha možno poznať len zo zjavenia
Fideizmus má najvyššie vyjadrenie v učení Martina Luthera. Podľa neho úlohou teológie nemá byť poznávanie kresťanských realít, ale žiť s Kristom. Teológia nemá analyzovať a systematizovať zjavené pravdy prostredníctvom rozumového poznania, ale má sa v pevnej viere oddať Kristovi Spasiteľovi. Jeho teológia (tzv. theologia crucis) = radikálna diskontinuita medzi racionálnym poriadkom a kresťanskou vierou. Jediné kritérium kresťanského poriadku je spása skrze kríž a človek môže získať podiel na tejto spáse jedine svojou vierou (Lutherova soteriologická zásada sola fides). Vedecká teológia (tzv. theologia gloriae), ktorá sa snaží o systematizáciu a súlad medzi rozumom a vierou, je podľa neho temnou teológiou (teologia delle tenebre).

</doc>
<doc id="93302" url="https://sk.wikipedia.org/wiki?curid=93302" title="Leslie Fiedler">
Leslie Fiedler

Leslie Fiedler (* 8. marec 1917, Newark, New Jersey, USA – † 29. január 2003, Buffalo, New York) bol americký literárny kritik.

</doc>
<doc id="93303" url="https://sk.wikipedia.org/wiki?curid=93303" title="Figúra (tvarová psychológia)">
Figúra (tvarová psychológia)

Figúra je v tvarovej psychológii to, čo vo vnímaní vyvoláva pozornosť, čo sa vo vnemovom poli pohybuje, čo má farbu, čo intenzívne pôsobí (napr. hluk), na čo
sme zameraní, zatiaľ čo vedľajšie podnety tvoria pozadie; čím viacej vstupuje do vedomia figúra, tým viacej slabne pozadie a naopak.

</doc>
<doc id="93304" url="https://sk.wikipedia.org/wiki?curid=93304" title="Figúra a pozadie">
Figúra a pozadie

Figúra a pozadie je v tvarovej psychológii zistenie, že vnemové pole sa vždy rozpadá na jasnú figúru v centre pozornosti vnímajúceho, a na nerozčlenené pozadie; obidve časti tvoria celok, navzájom sa ovplyvňujú a menia, sú vzájomne zastupiteľné (figúra poľom a naopak) a vnímané rozdielne (čo pre jedného je pozadím, pre druhého figúrou.

</doc>
<doc id="93305" url="https://sk.wikipedia.org/wiki?curid=93305" title="Figúra sylogizmu">
Figúra sylogizmu



</doc>
<doc id="93306" url="https://sk.wikipedia.org/wiki?curid=93306" title="Fikcia">
Fikcia

Fikcia (lat.) môže byť:

</doc>
<doc id="93308" url="https://sk.wikipedia.org/wiki?curid=93308" title="Fikcionalizmus">
Fikcionalizmus

Fikcionalizmus je filozofická koncepcia, ktorá chápe vedecké zákony a teoretické termíny ako fikcie.
Zakladateľom fikcionalizmu je Hans Vaihinger.

</doc>
<doc id="93310" url="https://sk.wikipedia.org/wiki?curid=93310" title="Filaktérium">
Filaktérium

Filaktérium (gr. phylakterion) je úryvok z biblie (najmä z 10 prikázaní) zapísaný na pergamene. Slovo sa väčšinou používa v pluráli.

</doc>
<doc id="93311" url="https://sk.wikipedia.org/wiki?curid=93311" title="Filatelia">
Filatelia

Filatelia alebo filatelistika je zbieranie poštových známok, cenín, odtlačkov poštových pečiatok a ostatných druhov filatelistického materiálu.

</doc>
<doc id="93312" url="https://sk.wikipedia.org/wiki?curid=93312" title="Fili">
Fili

Fili je osobnosť vynikajúca v istej, obyčajne intelektuálnej oblasti (kniž. bard), ktorý bol aj kňazom, aj učencom. Filidovia postupne zujali vyššie postavenie ako druidi.

</doc>
<doc id="93313" url="https://sk.wikipedia.org/wiki?curid=93313" title="Filioque">
Filioque

Filioque (lat. „"i zo Syna"“) je spornou súčasťou kresťanského, tzv. Nicejsko-carihradského vyznania viery, kréda v rímskokatolíckom znení (pravoslávni používajú Nicejsko-carihradské vyznanie viery vždy zásadne bez "Filioque"). Týmto pojmom je tiež označovaný teologický spor medzi pravoslávnou a katolíckou cirkvou aj s jeho historickými súvislosťami. Táto časť sa zaoberá procesom (vychádzania, pôvodu) Ducha Svätého v rámci Najsvätejšej Trojice.
Kontext tejto formuly (v latinčine): "… (Credo) et in Spiritum Sanctum, Dominum et Vivificantem, qui ex Patre (Filioque) procedit, et cum Patre et Filio simul adoratur et conglorificatur, et locutus est per prophetas…";
po slovensky: "… Verím v Ducha Svätého, Pána a Oživovateľa, ktorý vychádza z Otca i Syna. Jemu sa zároveň s Otcom a Synom vzdáva poklona a sláva. On hovoril skrze prorokov…"
Vznik a význam formuly.
Formula "Filioque" sa týka vychádzania Ducha Svätého. Podľa pôvodného znenia Nicejsko-carihradského vyznania viery Duch Svätý vychádza z Otca („… ktorý z Otca vychádza…“). V rámci boja proti arianizmu, ktorý na kresťanskom Západe predovšetkým vďaka ariánskym Gótom pretrvával dlhšie než na Východe a ktorý znižoval význam Osoby Syna v rámci Trojice, sa začalo tvrdiť, že Duch Svätý vychádza nielen z Otca, ale i zo Syna. Hlavnými prvými zástancami tohto učenia sú Marius Victorinus († asi 362), ktorý vypracoval teológiu Ducha ako vzájomnej lásky Otca a Syna, a sv. Hilarius z Poitiers († 367), ktorý dodal, že ide i o vzájomný dar týchto dvoch božských osôb. Veľký západný teológ sv. Augustín († 430) potom tieto dva prúdy spojil a tvrdil, že Duch vychádza z Otca i Syna, ale s tým, že Otec je jeho "fons principalis" (hlavným prameňom, vychádza z neho "principaliter"), a že vychádza z Otca a Syna nie ako z dvoch prameňov, ale ako z jedného jediného. Z Otca teda vychádza ako zo svojho hlavného prameňa, zo Syna potom ako z niekoho, kto má svoj samotný pôvod opäť v Otcovi.
Vznik sporu o "Filioque".
Formuláciu "Filioque" nájdeme v niekoľkých západných vyznaniach viery (vo vyznaní pseudo-Atanášovom či v toledskom). Do západnej formulácie Nicejsko-carihradského vyznania sa dostala pravdepodobne až v roku 675. Vieru vo vychádzanie (lat. "processio") „Ducha i zo Syna“ obhajoval už sv. Maxim Vyznávač († 662) v liste kňazovi Marinovi z Cypru.
K veľkému stretu s Východom, ktorý tento dodatok k Nicejsko-carihradskému vyznanie viery nepoznal, prišlo, keď západní mnísi v roku 807 spievali krédo na Olivovom vrchu. Východní mnísi sa pohoršili a pápež Lev III. vtedy odpovedal, že pravda vyjadrená formuláciou "Filioque" je síce nepopierateľná, no odmietol jej pripojenie do kréda. Aby svojej výpovedi dodal vážnosti, umiestil nad hrobom sv. Petra dve platne s krédom, grécku a latinskú, obe bez "Filioque". 
Priamo ako rímsku či západnú herézu označil "Filioque" konštantínopolský patriarcha Fotios († 890) vo svojom spise "Traktát o mystagógii Ducha Svätého".
Pravoslávny pohľad je takýto: Kritický okamih nastal však až v roku 1014, keď sa rímske pápežstvo nachádzalo v kríze a hľadalo oporu u nemeckých cisárov. Henrich II. prišiel do Ríma, dosadil pápeža Benedikta VIII. a presadil krédo tak, ako sa recitovalo v jeho súkromnej kaplnke, teda s "Filioque". Od tej doby sa vsuvka "Filioque" v západnej cirkvi presadila a stala sa jedným z hlavných sporných a diskutovaných bodov medzi západnou a východnou cirkvou.
Katolícky pohľad je takýto: Zvyk recitovať pri svätej omši krédo vznikol najprv na Východe. Začiatkom 6. storočia sa tento zvyk napodobňoval už v Španielsku, a ako sa zdá, už vtedy bolo vsunuté "Filioque", hoci to vo východných "symboloch" (vyznaniach viery) nebolo. Pre Španielsko sa to dá s istotou dokázať na rok 589. Okolo roku 800 aj pre Francúzsko, odkiaľ to prešlo do Franskej ríše. Až dovtedy to nebolo potvrdené ani pápežom, ani koncilom, naozaj možno pochybovať či to bolo objektívne správne v zmysle, nakoľko je pravda, že Efezský koncil takéto vsuvky dovolil robiť len pápežovi a koncilu.
V istom zmysle to bola súkromná vsuvka. No robilo sa to "bona fide", teda s dobrou vôľou a z nepoznania tohto zákazu. Je ďalej isté, že pápež Lev III. v r. 810 prehlásil, že táto vsuvka Filioque v Španielsku, Nemecku a Francúzsku je pravoverná, ale zbytočná a proti jeho želaniu. Pápež sa obával, že touto vsuvkou sa podnietia Grécki veriaci proti Rímu; preto volil zdržanlivosť. V priebehu časov, konkrétne v roku 1014 (ako už spomína i vyššie uvedený pohľad Pravoslávia), aj Rím prišiel k presvedčeniu, že treba vsunúť do Kréda Filioque a takto pri svätej omši i spievať. Aspoň odvtedy sa táto vsuvka stala aj navonok zákonnou. Proti viere sa nikdy neprevinila.
Pravoslávne poňatie.
Vyznanie viery (tzv. Symbol viery) s alebo bez "Filioque" vyjadruje výrazne odlišné učenie o Najsvätejšej Trojici. Sv. Fotios zo strany kresťanského východu obviňuje západnú cirkev z herézy (čo potvrdil i veľký snem (r. 867; 1000 osôb), ktorý Fotios zvolal, aby posúdil túto otázku a ďalšie novoty zavádzané latiníkmi), pretože zavádza do Trojice dva princípy (počiatky), čo je v rozpore s tradičným učením Otcov, ktoré sa dá vyjadriť termínom monopatrizmus – pretože "a Patri solo" (iba z Otca) všetko pochádza.
Vychádzanie Ducha Svätého z Otca je doložené Kristovými slovami v Evanjeliu podľa Jána (pozri Ján 14, 16 a 26, hlavne však 15, 26). Sväté písmo o vychádzaní Ducha Svätého „i zo Syna“ nikde nič nehovorí. Prečo o tom Kristus nič nevraví? Z pravoslávneho hľadiska je teda vsuvka „filioque“ akýmsi prídavkom k Božiemu zjaveniu, čo považuje pravoslávna teológia za neprípustné.
Nicejsko-carihradský symbol viery zostavili svätí Otcovia na Prvom (Nicea, r. 325) a Druhom (Carihrad (= Konštantínopol), r. 381) všeobecnom sneme. Všeobecný snem považujú pravoslávni za najvyššiu pozemskú cirkevnú autoritu. Nasledujúce snemy už Symbol nemenili, iba potvrdzovali platnosť a nedotknuteľnosť Nicejsko-carihradského symbolu viery a vylučovali z Cirkvi každého, kto by sa odvážil niečo zo Symbolu uberať alebo niečo k nemu pridávať. Preto je zmena v Symbole viery vykonaná vsuvkou „Filioque“ na Západe z hľadiska pravoslávia nelegálna, nelegitímna a uvaľuje na tých, ktorí sa ho odvážili zmeniť a ktorí takýto symbol používajú, kliatbu svätých Otcov všeobecných snemov.
Teologicky bolo "Filioque" od sv. Fotia pre všetky ďalšie doby v pravoslávnej cirkvi snemom (867) vyhlásené a vo všeobecnosti považované za veľmi vážnu "triadologickú herézu", pretože podľa pravoslávnych zavádza nepravdivé učenie o svätej Trojici. Pravoslávna triadológia je založená na učení, že jediným zdrojom Božstva a prameňom oboch ďalších Osôb v Trojici je jediný Otec. "Filioque" podľa názoru pravoslávia zavádza tzv. "subordináciu" – čiže stavia Ducha Svätého nižšie, než je Syn; zatiaľ čo Syn by mal iba jeden počiatok a sám by bol pôvodcom inej Osoby Trojice, tak Duch Svätý by mal dva počiatky a sám by nebol počiatkom žiadnej Osoby. Takéto učenie sa prieči učeniu svätých Otcov prvého tisícročia.
Pri rokovaniach o únii medzi Konštantínopolom a Rímom vo Florencii (1439) (pozri: Florentská únia) bola preberaná otázka, ako zmieriť pravoslávne učenie s rímskokatolíckym práve v ohľade rozdielnej náuky o Najsvätejšej Trojici. Bola skúmaná možnosť stotožniť rímskokatolícke učenie „Filioque“ o Duchu Svätom vychádzajúcom "„i zo Syna“" s pravoslávnym učením, ktoré niekedy hovorí, že Duch Svätý môže vychádzať i "„skrze Syna“" („skrze“ – grécke "διά" naznačuje, že nič neprijíma od toho, čím prechádza). Pri debatách, keď rímska strana vysvetlila svoj vieroučný výklad vsuvky „Filioque“, sa pravoslávni presvedčili o nezmieriteľnosti týchto dvoch vieroučných pohľadov. Svätí Otcovia, ktorých texty boli známe pravoslávnym, zmieňujúce sa o vychádzaní "„Ducha skrze Syna“" mali podľa kontextu na mysli nie to, že by Syn bol prameňom Osoby Ducha Svätého (t. j. nie vychádzanie "hypostatické"; "hypostase" = osoba), ale že "Syn môže posielať Ducha", ktorý však hypostaticky vychádza iba z Otca; čiže v zmysle "posielania" môže Duch Svätý vychádzať i od Syna. Naopak rímski katolíci na sneme podľa pravoslávnych preukázali, že oni chápu "Filioque" presne v tom zmysle, ktorí považujú pravoslávni za heretický, čiže ako dva počiatky. Na sneme v argumentácii za pravoslávnych vynikol hlavne sv. Marek Efezský (Eugenikos), ktorý o tom napísal pojednávanie nazvané" „sylogické kapitoly“".
Sylogické kapitoly sv. Mareka Efezského a ďalšie pojednávania o "Filioque" nájdete tu (v češtine): Pravoslávna teológia.
Bohužiaľ, dodnes môžeme počuť ono dávno vyvrátené tvrdenie, že rímskokatolícke učenie o pôvode Ducha Svätého i zo Syna, je to isté ako pravoslávne učenie o pôvode Ducha Svätého skrze Syna.
Učenie o "Filioque" viedlo z pohľadu pravoslávnych k tomu, že sa v rímskokatolíckom učení presadila "subordinácia Ducha Svätého", čo viedlo k prudkému poklesu úcty k Svätému Duchu v rímskokatolíckej cirkvi v druhom tisícročí. Pravoslávni vnímali tento proces v súvislosti s vzrastajúcimi ambíciami rímskeho pápeža, ktorý vtedy akoby v rímskokatolíckej cirkvi začal zaujímať miesto a atribúty prináležiace v Cirkvi Duchu Svätému (napr. neomylnosť, jednotiaci princíp a pod.)
Z hľadiska pravoslávnej vierouky nie je možné žiadne zjednotenie s rímskokatolíckou cirkvou pokiaľ nebude „Filioque“ jednoznačne odmietnuté a odsúdené ako heréza.
Katolícke poňatie.
Katolícke učenie na to, aby sa verilo, musí vždy pochádzať z Písma a z Tradície.
Sväté Písmo
1. Náš Pán, Ježiš Kristus, sám jasne v Evanjeliu povedal: 
"Keď príde on, Duch pravdy, uvedie vás do plnej pravdy, lebo nebude hovoriť sám zo seba, ale bude hovoriť, čo počuje, a zvestuje vám, čo má prísť. On ma oslávi, lebo z môjho vezme a zvestuje vám. Všetko, čo má Otec, je moje. Preto som povedal, že z môjho vezme a zvestuje vám." (Jn 16,13 – 15; zdôraznenie pridané)
→ To, čo Duch Svätý prijíma od Syna, to je poznanie zjavených právd, aby ich zjavoval veriacim a zvlášť hlbšie do nich vovádzal apoštolov. Poznanie Ducha Svätého je reálne totožné s božskou podstatou (v Bohu je každá vlastnosť a každá schopnosť celá jeho podstata – vyplýva to z jednoduchosti Boha). Teda Duch Svätý – ak prijíma od Syna toto Božské poznanie, prijíma tým pádom od Syna Božskú podstatu = Duch vychádza i zo Syna.
2. To, že i Syn posiela Ducha Svätého znamená, že i od Neho vychádza. Poslanie a vychádzanie tu nie je správne oddeliť. Ak niekto posiela iného, tak mu dá oprávnenie, aby tam, kde je poslaný, konal v mene jeho autority. Božská osoba môže prijať oprávnenie od druhej len tak, že prijme celú božskú prirodzenosť. A Písmo naozaj hovorí o tom, že i Syn posiela Ducha: "Keď príde Tešiteľ Duch Pravdy, ktorého vám ja pošlem od Otca..." (Jn 15,26) a inde: "Ak neodídem, Tešiteľ k vám nepríde. Ale keď odídem, pošlem ho k vám." (Jn 16,7). Alebo Lk 24,49: "Hľa, ja na vás zošlem, čo môj Otec prisľúbil...", či dýchanie Ducha Ježišom v Jn 20,22.
→ S týmto sa zhoduje i spôsob reči Svätého Písma, lebo len o tých osobách, ktoré vychádzajú z druhej, Písmo používa slovo "poslaný", totiž o Synovi a Duchu. Otec posiela Syna, lebo Syn vychádza plodením z Otca. O Duchu raz hovorí Písmo, že Ho posiela Otec, raz že Ho posiela Syn, pretože pochádza od obidvoch. Nikde v Písme sa nehovorí, že Otec je poslaný, pretože on nepochádza z nikoho. O ňom sa len hovorí, že "príde". Napr. Jn 14, 23: "Kto ma miluje... aj môj Otec ho bude milovať; prídeme k nemu a urobíme si uňho príbytok."
3. Sväté Písmo menuje Ducha Svätého "Duchom Syna", Krista, Ježiša. Len vtedy je to možné, ak Duch vychádza zo Syna.
I tu sú viaceré miesta Písma: ""Kto nemá Kristovho Ducha, ten nie je jeho." (Rim 8,9). Že tu ide o Ducha Svätého vyplýva z kontextu. Gal 4,6: "Pretože ste synmi, poslal Boh do našich sŕdc Ducha svojho Syna a on volá: Abba, Otče!""
→ Ak Duch Svätý je nazvaný "Duchom Syna", tým sa vyjadruje nejaký vzťah k Synovi. Reálny vzťah medzi božskými osobami je možný jedine na základe pochádzania.
Otcovia
I otcovia pred biskupom Fóciom, latinskí i grécki, videli v uvedených miestach zjavenú náuku, podľa ktorej Duch pochádza z Otca i Syna.
Napr. o Jn 16,13 – 15 (Keď príde on, Duch pravdy, uvedie vás do plnej pravdy, lebo nebude hovoriť sám zo seba, ale bude hovoriť, čo počuje, a zvestuje vám, čo má prísť. On ma oslávi, lebo z môjho vezme a zvestuje vám. Všetko, čo má Otec, je moje. Preto som povedal, že z môjho vezme a zvestuje vám.), Cyril Alexadrijský (+444) hovorí: "To, čo Duch prijíma od Syna je "naturalis proprietas - prirodzená vlastnosť", totiž poznanie, čo je vlastnosťou božskej prirodzenosti. /De Trinitate, Dial. 6/
Ten istý Cyril na inom mieste hovorí: "Vychádza z Otca i zo Syna" (Thes. assert. 34).
Epifanius (+403), tiež grécky otec vo svojom diele Ancoratus hovorí i o vychádzaní Ducha Svätého. Odvoláva sa na slová "Accipiet de meo - prijme/vezme z môjho" a hovorí, že Duch je ""od Otca a od Syna" (Ancor. 8). Neskôr hovorí: "Duch vychádza zo Syna," alebo presnejšie "z obidvoch, z Otca a Syna" (Ancor. 67)
Augustín (Tract. in Jo 99,4): Duch "od toho bude počúvať, od koho pochádza. Počúvať pre Neho je vedieť, vedieť je byť... Od koho má podstatu, od toho má vedomosti."
2. Cyril Alexandrijský: "...Je nevyhnutné tvrdiť, že Duch je z podstaty Syna. Lebo ako z neho prirodzene existuje, tak je ním poslaný, aby obnovil stvorenie" (Thes. asser. 34).
3. Svätý Augustín a svätý Atanáz vyvodzujú takýto záver: Pretože Písmo menuje Ducha Svätého Duchom Syna, musí vychádzať zo Syna.
Augustín: "Či sú dvaja Duchovia, jeden Otcov a druhý Synov? To nech je ďaleko... Keď teda jeden Otec a jeden Pán, t.j. Syn, tak aj jeden Duch, ktorý je skutočne z obidvoch... Prečo by sme neverili, že Duch Svätý pochádza aj od Syna, keď je to Duch Syna?" (In Jo. Tr. 99,6)
Svätý Augustín vidí symbol vychádzania Ducha i v dýchaní Krista Ducha na apoštolov v Jn 20,22.
Svätý Atanáz: "Fontem Spiritus et Filium dicimus - hovoríme, že aj Syn" /nielen Otec/ "je východiskový bod, prameň /fontem/ Ducha" A opäť Atanáz píše: Spiritus Sanctus "spiramen est Filii - je dychom Syna"".
Tertulián: "Tretí, čiže Duch, je od Boha /Otca/ a Syna, ako je tretie ovocie z koreňa a konára" (Adv. Prax. 8). t. j., tak ako ovocie na strome pochádza z koreňa a konára, tak Duch z Otca a Syna.
Svätý Ambróz (De Spir. S. 1,120): ""Duch Svätý, i keď pochádza od Otca a Syna, neoddeľuje sa ani od Otca, ani od Syna."
Legitimita zmeny kréda.
Otázkou je, či je legitímne meniť text kréda, ako ho stanovil Chalcedónsky koncil (451), ktorý toto vyznanie potvrdil. Efezský koncil (431) jasne hovorí, že krédo nie je možné akokoľvek meniť, niečo pridávať, či uberať. Nie je však jasné, čoho presne sa tento zákaz týka, otázka prípustnosti navyše nevypovedá nič o pravovernosti či mylnosti tejto vsuvky.
Z katolíckeho pohľadu tomu nemožno rozumieť absolútne v tom zmysle, že by Efezský koncil odsudzoval akúkoľvek vsuvku k Nicejskému vyznaniu viery. 
Pravoslávny pohľad.
Ak kánony svätých snemov zakazujú Nicejsko-carihradský symbol viery akokoľvek meniť, niečo pridávať či uberať, potom je jasné, že sa to týka čohokoľvek, čo by niekto chcel zo Symbolu ubrať alebo k nemu pridať. A teda aj "Filioque".
Nedotknuteľnosť Symbolu stanovuje o. i. 1. kánon VI. všeobecného snemu, ktorý je veľmi dlhý, a tak vyberáme len to, čo sa týka Nicejsko-carihradského symbolu:
"… Božou milosťou stanovíme: Je nutné zachovávať vieru nedotknutú novotárstvom a zmenami, odovzdanú nám od svedkov a služobníkov Slova, Bohom vyvolených apoštolov; ďalej potom od 380 svätých a blažených Otcov, zhromaždených v Nicei pri cisárovi našom Konštantínovi (t. j. I. všeobecný snem, r. 325 v Nicei), vo veci hanebného Ária a ním vymysleného pohanského inobožstva, vhodnejšie povedané mnohobožstva, ktorí jednotou viery zjavili nám jednotu podstaty v troch osobách Božej bytosti a vysvetlili, nedopustiac, aby to bolo skryté pod rúškou nevedomosti, ale jasne naučiac veriacich klaňať sa jednou úctou Otcovi aj Synovi aj Svätému Duchu, vyvrátili a rozmetali lživé učenie o nerovnakých stupňoch Božstva a zborili a zvalili detinské stavby, budované z piesku bludármi proti pravoslávnosti. Tiež pri veľkom Theodosiovi, cisárovi našom, 150 svätých otcoch v tomto sídelnom meste zhromaždenými (t. j. II. všeobecný snem, r. 381 v Carihrade – Konštantínopole) vyhlásené vyznanie viery zachovávame, bohovedné výroky o Svätom Duchu prijímame, no hanebného Macedónia spoločne s skoršími nepriateľmi pravdy zavrhujeme, pretože sa smelo odvážili pokladať Pána za služobníka a chcel unáhlene pretrhnúť jednotu nepretrhnuteľnú, takže by nebolo dokonané tajomstvo našej nádeje. […] Kratšie povedané, ustanovujeme, aby viera všetkých mužov, ktorí sa v Cirkvi oslávili a boli svetlom vo svete, držiac slovo života, bola pevne zachovávaná a zostala do konca vekov nezvrátiteľnou, spoločne s ich spismi a dogmami od Boha odovzdanými. Zamietame a preklíname všetkých, ktorí od nich boli zamietnutí a prekliati, ako nepriateľov pravdy, márne škrípajúci proti Bohu a usilujúci sa nepravdu povýšiť na vrchol. Ktokoľvek by nezachovával a neprijal vyššie uvedené dogmy zbožnosti, tak nezmýšľal a nekázal, ale sa pokúsil ísť proti nim, taký nech je prekliaty, podľa rozhodnutí skôr učinených od vyššie menovaných svätých a blažených otcov, bude ako cudzí vylúčený a vyvrhnutý z radov kresťanských. Pretože sme sa rozhodli v zmysle toho, čo pred nami bolo uznesené, a žiadnym spôsobom sme nemohli ani nič pridávať ani uberať." 
Úplné znenie posvätných kánonov svätých snemov – v češtine
Katolícky pohľad.
Ak Efezský koncil odsudzuje vsuvky k Nicejskému (tento koncil sa konal v r. 325) vyznaniu viery, tak tým nemyslí zmeny nariadené autoritou Cirkvi, teda koncilom alebo pápežom. Tak by totiž odsúdil i samotný Carihradský koncil (381), ktorý pridal Nicejskému vyznaniu viery vsuvky zdôrazňujúce božstvo Ducha Svätého, ako to na tomto Koncile urobil bojujúc proti heréze macedianizmu. Autorita Cirkvi – pre Katolícku Cirkev pápež alebo koncil na čele s pápežom môže pravdy kréda hlbšie rozpísať. Nastáva to najmä vtedy, keď treba náuku, ktorá sa dovtedy všeobecne verila obrániť proti nejakému novému bludu. Tak to bolo na Nicejskom koncile, keď Apoštolské vyznanie viery len implicitne (zahrnute) hovorilo o Božstve Ježiša Krista. Aby to bolo zjavné bolo treba Krédo rozpísať. Tým sa samozrejme nemenila podstata, ktorú Cirkev verila od čias pozemského života Ježiša Krista. Len sa rozpísala do väčších podrobností, aby bolo všetkým jasné, ako je pravda, ktorú Boh zjavil. Napríklad keď vyhlásila, že Syn je rovný Otcovi bolo to kvôli bludárom, dovtedy sa to bralo ako samozrejmosť, veď i Písmo na rôznych miestach o tom hovorí (napr. Ježišove slová: "Ja a Otec sme jedno." Jn 10,30). No proti bludárom to bolo treba jasne upresniť a výslovne vyjadriť a tak doplnili: "[Veríme] v Ježiša Krista, jednorodeného Syna Božieho... Svetlo zo Svetla, pravého Boha z Boha pravého...jednej podstaty s Otcom, skrze Neho bolo všetko stvorené...""
Externé odkazy.
http://sk.wikibooks.org/wiki/Dogmatika:_Verbum_4-8

</doc>
<doc id="93314" url="https://sk.wikipedia.org/wiki?curid=93314" title="Filippos z Opuntu">
Filippos z Opuntu

Filippos z Opuntu (približne 400 pred Kr.) bol starogrécky filozof, matematik, astronóm a vydavateľ platónových „zákonov“. Bol členom Platónskej akadémia počas Platónovho života.

</doc>
<doc id="93315" url="https://sk.wikipedia.org/wiki?curid=93315" title="Michail Michajlovič Filippov">
Michail Michajlovič Filippov

Michail Michajlovič Filippov (* 1858 – † 1903) je ruský filozof vedy, predstaviteľ prírodovedného materializmu.

</doc>
<doc id="93316" url="https://sk.wikipedia.org/wiki?curid=93316" title="Filip, opát zoborský">
Filip, opát zoborský

Filip, opát zoborský bol opátom benediktínskeho kláštora na Zobore v Nitre, v ktorom sa spočiatku zdržiavali mních Svorad a mních Benedikt. S Filipom udržiaval kontakt biskup Maurus, ktorý je autorom Legendy o Svoradovi a Benediktovi.

</doc>
<doc id="93317" url="https://sk.wikipedia.org/wiki?curid=93317" title="Filit">
Filit

Filit alebo FILIT (akronym pre Filozofická hypertextová encyklopédia) je slovenská hypertextová encyklopédia, ktorá vznikla na báze programu Credit, spolu s ďalšími dokumentmi a programami pre počítačovú podporu štúdia a výskumu v oblasti filozofie.
FILIT je prvá slovenská filozofická encyklopédia vôbec. Do jej vzniku roku 1990 existovali v slovenčine iba preložené filozofické slovníky. Ako nositelia autorských práv sú na hlavnej stránke encyklopédie uvedení filozof Jozef Piaček a informatik a bývalý pedagóg na Univerzite Komenského Miloš Kravčík.
Pokračovaním Filitu je online "Pomocný slovník filozofa (PSF)", ktorého autorom je J. Piaček.

</doc>
<doc id="93319" url="https://sk.wikipedia.org/wiki?curid=93319" title="Filmológia">
Filmológia

Filmológia alebo filmová veda je umenovedná a kulturologická disciplína, ktorá skúma film, filmové umenie a kinematografiu.

</doc>
<doc id="93320" url="https://sk.wikipedia.org/wiki?curid=93320" title="Filológia">
Filológia

Filológia (z = milovať; "logos" = slovo) je:
Človek, ktorý sa zaoberá filológiou sa nazýva filológ alebo filologička.
Zhruba koncom 19. storočia a začiatkom 20. storočia sa filológia delila na:
Filológia položila základy európskeho literárnovedného bádania a lingvistiky.

</doc>
<doc id="93321" url="https://sk.wikipedia.org/wiki?curid=93321" title="Klasická filológia">
Klasická filológia

Klasická filológia je široko koncipovaná veda o staroveku (nem. Altertumswissenschaft), ktorá popri filologickom výskume kultúry a jazykov staroveku (najmä antiky) zahrňuje jeho archeologický, umenovedný, religionistický, historickoprávny, politologický atď. výskum.

</doc>
<doc id="93324" url="https://sk.wikipedia.org/wiki?curid=93324" title="Filonizmus">
Filonizmus

Filonizmus je rozsiahle duchovné hnutie židovského národa iniciované Filónom Alexandrijským, ktoré dodalo ideálny výraz židovskej viere v spasiteľa (mesianizmu).

</doc>
<doc id="93330" url="https://sk.wikipedia.org/wiki?curid=93330" title="Eddie Vedder">
Eddie Vedder

Eddie Jerome Vedder (narodený ako Edward Louis Severson III, 23. december 1964, Evanston, Illinois, USA) je americký spevák, hudobník a skladateľ, ktorý sa stal známy ako sólový spevák a jeden zo štyroch gitaristov rockovej kapely Pearl Jam. Ako hosťujúci spevák účinkoval aj v superskupine Temple of the Dog, ktorá vznikla na počesť amerického speváka Andrewa Wooda.
Vedder je charakteristický svojim barytónovým spevom. Je na siedmej pozícii zoznamu najlepších spevákov všetkých čias, ktorý vznikol po hlasovaní čitateľov časopisu "Rolling Stone".
V roku 2007 vyšiel Vedderovi jeho prvý sólový album, ktorý je soundtrackom k filmu "Into the Wild" (2007). Druhý sólový album "Ukulele Songs" a koncertné DVD, "Water on the Road", vydal v roku 2011. Jeho tretí sólový album "Earthling" vyšiel vo februári 2022.
V roku 2017 bol Eddie Vedder ako jeden z členov kapely Pearl Jam uvedený do Rokenrolovej sieni slávy.
Život.
Eddie sa narodil v Evanstone, pri Chicagu. Po tom, ako sa jeho rodičia v roku 1965 rozviedli, (Eddie mal vtedy jeden rok), jeho matka sa vydala za Petra Muellera. 
V polovici 70-tych rokov sa s rodičmi i s ďalšími troma nevlastnými bratmi presťahovali do San Diega v Kalifornii. Na svoje dvanáste narodeniny dostal od svojej mamy prvú gitaru. Práve v tomto období sa Eddie začal intenzívnejšie venovať hre na gitaru. Jeho mama a Mueller sa rozviedli, keď mal Eddie 15 rokov. Jeho mama a bratia sa znovu odsťahovali, no Eddie ostal so svojím nevlastným otcom v Kalifornii, aby nemusel prestupovať na inú strednú školu. Onedlho po rozvode sa dozvedel pravdu o svojich rodičoch. Muž, o ktorom si myslel, že bol jeho biologickým otcom, ním v skutočnosti nebol. Jeho skutočným biologickým otcom bol muž, ktorého poznal len ako rodinného známeho (o tejto záležitosti napísal Eddie skladbu „Alive“). Jeho už aj tak zlé vzťahy s jeho nevlastným otcom sa zhoršovali a Eddie nakoniec odišiel zo strednej školy späť za svojou rodinou do Chicaga. Krátko nato si zmenil svoje meno na Eddie Vedder („Vedder“ bolo rodné meno jeho matky).
Pearl Jam.
I keď je najznámejší ako vokalista skupiny, Eddie taktiež hrá na niekoľkých hudobných nástrojoch. 
Už na začiatku svojej pôsobnosti v skupine začal Eddie do svojich vystúpení na koncertoch zahŕňať politické názory. Na koncertoch medzi skladbami často urobí malú prestávku, aby mohol predniesť malý politický komentár na aktuálnu tému. Počas koncertu skupiny v roku 1992 v "MTV Unplugged" sa Vedder postavil na stoličku, vytiahol popisovačku a veľkými písmom napísal na svoju ruku heslo PRO-CHOICE (názov politického a etického hnutia, ktoré presadzuje myšlienku, že ženy by mali mať absolútnu kontrolu nad otázkami ohľadom svojho tehotenstva).
Iné hudobné aktivity.
Počas svojej kariéry hral aj týmito hudobníkmi: Bruce Springsteen, U2, Tom Petty, Neil Young, Neil Finn, Robert Plant, Bad Religion, R.E.M., Rolling Stones, The Strokes, My Morning Jacket, Kings of Leon, Sonic Youth, The Who, Nusrat Fateh Ali Khan, Supersuckers, Nirvana, Ramones a Peter Frampton, Chris Cornell.
Súkromný život.
Eddie Vedder sa v roku 1994 oženil so svojou dlhoročnou priateľkou Beth Liebling. Pár sa rozviedol v roku 2000.
Vedder je momentálne ženatý s modelkou Jill McCormick. Majú spolu dve dcéry, Oliviu, ktorá sa narodila 11. júna 2004 a Harper Moon, narodenú 23. septembra 2008.
Vo voľnom čase rád surfuje.

</doc>
<doc id="93333" url="https://sk.wikipedia.org/wiki?curid=93333" title="Filozoféma">
Filozoféma

Filozoféma je éma čiže štrukturálny prvok filozofie; napríklad filozofické tvrdenie,
filozofické učenie, filozofická teória.

</doc>
<doc id="93336" url="https://sk.wikipedia.org/wiki?curid=93336" title="Noví filozofi">
Noví filozofi

Noví filozofi (po fr. "Nouveaux philosophes") bola skupina francúzskych filozofov (A. Glucksmann, Bernard-Henri Lévy, J. P. Dollé, G. Lardeau, Ch. Jambet a iní), ktorí vystúpili v 70. rokoch 20. stor. proti marxizmu, revolučným učeniam a základným myšlienkam klasickej
európskej filozofie - idey zákonitosti a poznateľnosti sveta, rozumného pretvárania spoločnosti a spoločenského pokroku.
Dejiny ľudskej spoločnosti sa im javia ako monotónne opakovanie foriem nadvlády.

</doc>
<doc id="93348" url="https://sk.wikipedia.org/wiki?curid=93348" title="Ladislav Petráš">
Ladislav Petráš

Ladislav Petráš (* 1. december 1946, Necpaly) je bývalý slovenský futbalista a tréner. 
Účastník Majstrovstiev sveta v Mexiku 1970 a Olympijských hier 1968 takisto v Mexiku. V česko-slovenskej reprezentácii odohral 19 zápasov (19691977) a dal 6 gólov. V 1. česko-slovenskej lige odohral 239 zápasov a dal 85 gólov. Bol dvakrát kráľom strelcov v 1. lige. V roku 1969 v Banskej Bystrici a v roku 1975 v Interi Bratislava, vždy s 20 gólmi.
V rokoch 2000 a 2001 asistent trénera v Interi Bratislava pri zisku dvoch titulov majstra Slovenska a víťaza slovenského pohára. Pôsobil ako asistent slovenskej reprezentácie a tréner reprezentácie do 21 rokov.

</doc>
<doc id="93354" url="https://sk.wikipedia.org/wiki?curid=93354" title="Filozofia a mýtus">
Filozofia a mýtus

Filozofia a mýtus je téma, pri ktorej sa skúma vzájomný vzťah filozofie a mýtov, najmä pri úvahách o vzniku filozofie.

</doc>
<doc id="93355" url="https://sk.wikipedia.org/wiki?curid=93355" title="Filozofia a parafilozofické">
Filozofia a parafilozofické

Filozofia a parafilozofické je vzťah filozofie a mimofilozofického (napríklad filozofia a ideológia, filozofia a každodenné, filozofia a kultúra, filozofia a náboženstvo, filozofia a politika, filozofia a svetonázor, filozofia a výchova). Filozofia sa najčastejšie porovnáva s umením, náboženstvom, špeciálnymi vedami, každodenným postojom k svetu.

</doc>
<doc id="93358" url="https://sk.wikipedia.org/wiki?curid=93358" title="Filozofia absolútneho ducha">
Filozofia absolútneho ducha

Filozofia absolútneho ducha je završujúca časť filozofie, ktorá podáva výklad absolútneho ducha v jeho troch formách sebapoznávania/sebauskutočňovania: v umení, v náboženstve a filozofii.

</doc>
<doc id="93359" url="https://sk.wikipedia.org/wiki?curid=93359" title="Africká filozofia">
Africká filozofia

Africká filozofia je kontinentálna filozofia Afriky a súčasť africkej kultúry.

</doc>
<doc id="93360" url="https://sk.wikipedia.org/wiki?curid=93360" title="Alexandrijská filozofia">
Alexandrijská filozofia

Alexandrijská filozofia je filozofický prúd, ktorý pestovali v Alexandrii v dobe vrcholného antického synkretizmus a raného kresťanstva: podstatu alexandrijskej filozofie tvorí synkréza gréckej filozofie, orientálnych (mýtickych) predstáv a judaizmu.

</doc>
<doc id="93361" url="https://sk.wikipedia.org/wiki?curid=93361" title="Americká filozofia">
Americká filozofia

Americká filozofia je súčasť svetovej filozofie, vetva západnej filozofie v USA a v Latinskej Amerike.
Výraz "americká filozofia" je spoločné označenie pre filozofiu kultúrnych svetov Severnej a Južnej Ameriky. Popri skutočnosti, že filozofia obidvoch kultúrnych svetov bola ovplyvnená európskou filozofiou, existujú aj rozdiely, ktoré sú podmienené predovšetkým rozdielnym duchovným a štátnym utváraním sa a rozdielnymi náboženskými predpokladmi .

</doc>
<doc id="93365" url="https://sk.wikipedia.org/wiki?curid=93365" title="Anglická filozofia">
Anglická filozofia

Filozofia anglická je filozofia pestovaná v anglosasskom kultúrnom prostredí; odčleňuje sa od kontinetálneho filozofického myslenia v časoch F. Bacona, odkedy sa zvykne vyzdvihovať oproti kontinentálnej línii Descartes - Spinoza - Leibniz línia Bacon - Locke - Hume. V anglickej filozofii sa akcentuje väčšmi tematizácia skúsenosti a praxe (v kontinetálnej filozofii prevláda špekulácia a metafyzika). 
Už prví predstavitelia samostatnej anglickej filozofie boli empirikmi a zakladali svoje učenia na náboženskej,
vedeckej a psychologickej skúsenosti, pozri: R. Bacon, J. Duns Scotus, W. Occam.

</doc>
<doc id="93366" url="https://sk.wikipedia.org/wiki?curid=93366" title="Antická filozofia">
Antická filozofia

Antická filozofia zahŕňa filozofiu starovekého Grécka (starogrécka filozofia a helenistická filozofia) a filozofiu starovekého Ríma. V antickom a stredovekom vedeckom svete nejestvovala nijaká koncepcia, ktorá by sa v niečom líšila od filozofie. "Myslenie o svete prírody bolo filozofiou."
Je to prvá etapa a základ európskej filozofie, súčasť starovekej filozofie, ktorá existovala v časovom intervale antiky. Vznikla v prostredí starogréckej polis v 6. storočí pred Kr. a vyvíjala sa v starovekom Grécku alebo v Stredomorí do 6. stor. po Kr. Bola takmer úplne dielom Grékov, Rimania boli ich žiakmi a väčšinou od nich myšlienky preberali a prispôsobovali si ich pre svoje potreby.
Antická filozofia sa vyznačuje ideou harmónie a racionálnej postihnuteľnosti sveta a obsahuje zárodky takmer všetkých neskorších spôsobov a smerov filozofického (a sčasti i vedeckého) myslenia.
Antická filozofia ako teoretický výraz najrôznejších čiastkových i základných koncepcií vyhrotila najmä v klasickom období základné protiklady filozofických teórií a filozofických metód a vytvorila základnú filozofickú terminológiu. V tomto zmysle je všetka neskoršia filozofia dedičkou a pokračovateľkou antickej filozofie. Ideové zápasy a teoretické spory v antickej filozofii sú ešte pomerne jednoduché, priame, často takmer v priezračne čistej podobe. A práve preto je štúdium antickej filozofie aj vynikajúcou školou filozofického myslenia.
Antická filozofia podľa Patočku.
Podľa Jana Patočku je filozofia tretej osoby, čo však ešte neznamená, že je to filozofia neosobného súcna. Celý impetus síce smeruje k zachyteniu súcna tak, ako je samo osebe, substanciálneho súcna, samostatne existujúcej bytosti bez ďalších vzťahov, pre čistý pohľad – čo možno zachytávať v dištancii, ako objekt. Ale určenie týchto objektov, in concreto ich zaradenie do celku, ich vlastnosti, ich vzťahy, sú odvodené od našej personálnej skúsenosti. Filozofovanie v tretej osobe tu teda neznamená úplnú neosobnosť. Druhé dve osoby sú tu v zmlčanej podobe, i keď sa celý záujem zameriava na tú tretiu, na to, na čo sa dívame v odstupe.
Vznik antickej filozofie (= vznik západnej filozofie, vznik európskej filozofie, vznik filozofie v Grécku).
Dochádza k nemu asi v polovici 6. storočia pred Kr.; vznik antickej filozofie súvisí pravdepodobne s vytvorením mestských štátov (polis) takého typu, v ktorých ekonomike mali značný význam tovarové a peňažné vzťahy a ktorých politické zriadenie sa postupne demokratizovalo. Ich sociálna štruktúra umožňovala niektorým členom občianskeho kolektívu takú individuálnu slobodu, aká sa v predchádzajúcej histórii ľudstva nikde nevyskytla.
V týchto podmienkach sa vyvinul nový typ ľudí, nespútanych autoritou rodu, kmeňa alebo centralizovaného despotického štátu, ktorí mali možnosť samostatne teoreticky uvažovať o svete. Vznikom filozofie v Grécku sa vytvára perspektíva teoretického, a tým aj vedeckého objavovania sveta a uvažovania o ňom.
Vznik antickej filozofie podľa B. Boreckého.
Tak, ako 7. a 6. storočí pred Kr. vytvorilo ekonomické a politické predpoklady pre nasledujúce obdobie rozkvetu gréckych mestských štátov, vytvorilo i predpoklady pre klasické diela gréckeho myslenia, drámy a prózy. Boli to opäť grécke obchodné centrá na maloázijskom pobreží, kde grécke myslenie urobilo významný krok a postúpilo od mytologického vysvetľovania k čisto racionálnym úvahám o svete a o prírode. Tento čin, ktorý znamenal vznik filozofického myslenia, vyrástol opäť zo spojenia domácich tradícií s vedeckými poznatkami a kozmogonickými mýtmi Predného východu. V nových spoločenských podmienkach, ktoré sa podstatne odlišovali od strohej hierarchie orientálnych despocií, oslobodili prví iónski filozofi poznatky orientálnej a egyptskej matematiky a astronómie od ich účelovej viazanosti a využili ich na pokus o racionálne poznanie vzniku a vývoja sveta, ktoré v duchu ideí nových spoločenských síl chcelo prekonávať staré nábožensko-mytologické nazeranie. Spoločnou otázkou, ktorú si Táles, Anaximandros, Anaximenes a Herakleitos položili, bola otázka hmotnej pralátky sveta. Odpovede, ktoré na tuto otázku našli, boli nevyhnutne špekulatívne. V terminológii, v niektorých predstavách i v spôsobe kladenia niektorých otázok možno však ešte dobre rozoznať náboženský základ mytologických kozmogónií, na ktoré nadväzovali a ktoré sa snažili prekonať. Cesta filozofického myslenia bola však nastúpená a otvorila naraz priestor smelým racionálnym úvahám a konštrukciám.

</doc>
<doc id="93368" url="https://sk.wikipedia.org/wiki?curid=93368" title="Arabská filozofia">
Arabská filozofia

Arabská filozofia alebo islamská filozofia je jedna z najvýznamnejších a najbohatšich národných filozofií vytvorená Arabmi a príslušníkmi mnohých iných národov používajúcich arabčinu, ktorá slúžila ako medzinárodný jazyk, podobne ako latinčina v stredovekej Európe.
Arabská filozofia tvorí charakteristický celok podobne ako západná filozofia, čínska filozofia, indická filozofia. Je výraznou súčasťou arabskej kultúry.
Začína sa výraznejšie presadzovať od 9. storočia, a za dobu jej rozkvetu možno považovať 12. storočie. Jej strediskami boli na islamskom východe Bagdad, na západe Córdoba.
Na islamskú filozofiu mala veľký vplyv grécka filozofia (hlavne Aristoteles a Platon). Arabi sa s ňou zoznámili prostredníctvom sýrskych učencov (recepcia antického myslenia v Sýrii). Ďalej ju ovplyvnilo indické myslenie (indická filozofia) a vychodná teozofia. Nijaký islamský filozof nemohol zároveň nebrať do úvahy Korán.
Konštantinopol ako hlavné mesto Východorímskej ríše sa od roku 330 stal na vyše tisíc rokov duchovným centrom Východu. Tu sa stretlo grécke filozofické myslenie, rímske chápanie štátu a kresťanská viera, aby sa navzájom ovplyvňovali a vytvárali určitú syntézu. Bolo celkom prirodzené, že sa tu komentovala Aristotelova logika a Platónove dialógy.
Tieto komentáre sa v arabských krajinách (medzi ktoré vtedy patrila Sýria, Perzia, Turecko a Egypt) stali východiskom takého rozkvetu vied a filozofie, aký vtedajší Západ nepoznal.Platí to najmä o období rokov 800 až 1200. Bez zveličenia možno povedať, že arabskí učenci zachránili dedičstvo
gréckej filozofie, predovšetkým Aristotelov filozofický odkaz.
Arabskú filozofiu zvyčajne delia na vychodnú s centrom v Bagdade a na západnú s centrom v Córdobe.
Najstarší bagdadskí filozofi boli zároveň lekármi a prirodovedne orientovanými účencami: Al Kindí a Al Fárábí. Obidvoch zreteľne ovplyvnil novoplatonizmus, najmä učenie o emanácii (vyžarovaní) všetkých javov z jedného ducha.
Až Avicenna potláča vplyv novoplatonizmu v prospech Aristotela.
Avicennovo hlavné dielo 'Kniha uzdravenia' je niekoľkozväzkovou encyklopédiou filozofie a ostatných vied (logiky, fyziky, matematiky, metafyziky).
V 9. storočí vznikol v španielskej Córdobe, na územi, ktoré ovládali Arabi,
kalifát. Toto panstvo sa roku 756 oddelilo od Bagdadu. Tu dochádza k arabskému
osvojovaniu si Aristotelovho učenia. Najvýznamnejším predstaviteľom je Averroes.
Islamskú filozofiu tvoria tri veľké prúdy:

</doc>
<doc id="93369" url="https://sk.wikipedia.org/wiki?curid=93369" title="Klasická arabská filozofia">
Klasická arabská filozofia

Klasická arabská filozofia je prvé obdobie vývinu arabskej filozofie v časovom rozmedzí 9. stor.- 12. stor. Je významnou súčasť stredovekej filozofie.
Predchádza arabskej filozofie storočí temna. Väčšinou sa stotožňuje s arabskou
alebo islamskou filozofiou vôbec.

</doc>
<doc id="93370" url="https://sk.wikipedia.org/wiki?curid=93370" title="Arabská filozofia storočí temna">
Arabská filozofia storočí temna

Arabská filozofia storočí temna je druhá etapa vývinu arabskej filozofie v časovom rozmedzí 13. stor. až 18. stor.. Dominuje tu Ibn Chaldún Abú Zajd Abdarrahmán, zakladateľ arabskej
filozofie dejín, a as-Sujútí Džaláladdín, azda najplodnejší arabský autor.

</doc>
<doc id="93371" url="https://sk.wikipedia.org/wiki?curid=93371" title="Filozofia arabskej renesancie a súčasnosti">
Filozofia arabskej renesancie a súčasnosti

Filozofia arabskej renesancie a súčasnosti je arabská filozofia (alebo islamská filozofia) 18. stor. až 20. stor., čiže obdobia, kedy sa Arabi dostávajú do styku s európskymi mocnosťami, ktoré postupne okupujú rôzne arabské krajiny alebo regióny (Angličania Egypt, Francúzi, Alžírsko, Tunisko, Líbyu, pod európsku nadvládu sa dostáva postupne aj Sýria, Palestína, Libanon a Irak.
Za všetko tu možno spomenúť napr. Islamskú deklaráciu od A. Izetbegoviča.

</doc>
<doc id="93372" url="https://sk.wikipedia.org/wiki?curid=93372" title="Argentínska filozofia">
Argentínska filozofia

Argentínska filozofia je súčasť latinskoamerickej filozofie; má spomedzi latinskoamerických
národných filozofií (spolu s Peru a Uruguajom) vynikajúce postavenie.

</doc>
<doc id="93374" url="https://sk.wikipedia.org/wiki?curid=93374" title="Bill Berry">
Bill Berry

William „Bill“ Thomas Berry (* 31. júl 1958, Duluth, Minnesota, USA) je americký hudobník, ktorý bol bubeníkom skupiny R.E.M od roku 1980 do roku 1997.

</doc>
<doc id="93379" url="https://sk.wikipedia.org/wiki?curid=93379" title="Ázijska filozofia">
Ázijska filozofia



</doc>
<doc id="93380" url="https://sk.wikipedia.org/wiki?curid=93380" title="Baroková filozofia">
Baroková filozofia

Baroková filozofia je filozofia explikujúca barokový životný pocit (cf. napr. desengaňo) a barokové implicitné významové útvary. 
Základnými konštituentami barokovosti filozofie sú: antitetickosť, úsilie o harmóniu, systém a poriadok, heroickosť, extatickosť, nacionálnosť, dynamickosť, teatrálnosť, pansofickosť. 
Baroková filozofia existuje približne v časovom intervale druhej polovice 16. storočia až prvej polovice 18. storočia. 
Významnými útvarmi barokovej filozofie je baroková scholastika (F. Suarez) a baroková mystika (Tereza Avilská, Jakob Böhme, Ignác z Loyoly a ďalší).

</doc>
<doc id="93381" url="https://sk.wikipedia.org/wiki?curid=93381" title="Biblická filozofia">
Biblická filozofia

Biblická filozofia je filozofia obsiahnutá v knihách Starého zákona a Nového zákona (ide tu o prínos pre myslenie, teda nie o vlastný obsah, ktorý je predmetom teológie). Filozofický prínos Biblie mal možnosť uplatniť sa a rozvinúť v celom vtedajšom kultúrnom svete v prvých storočiach kresťanského letopočtu, no nestalo sa tak.

</doc>
<doc id="93383" url="https://sk.wikipedia.org/wiki?curid=93383" title="Filozofia boha">
Filozofia boha

Filozofia boha je jedna z genitívnych filozofií.

</doc>
<doc id="93384" url="https://sk.wikipedia.org/wiki?curid=93384" title="Britská filozofia">
Britská filozofia

Britská filozofia je súčasť európskej filozofie rozvíjajúca sa vo Veľkej Británii a zahrňujúca
anglickú filozofiu a škótsku filozofiu.

</doc>
<doc id="93386" url="https://sk.wikipedia.org/wiki?curid=93386" title="Budhistická filozofia">
Budhistická filozofia

Budhistická filozofia je náboženská filozofia tvoriaca filozofickú zložku budhizmu. Jedným zo základných učení sú nasledujúce štyri vznešené pravdy.
1. Celý ľudský život je utrpením, pretože všetko je pominuteľné. V oblasti nami uchopiteľného niet nijakého pevného prazákladu, nijaká substancia, všetko je iba dianie; neexistuje ani nijaké substanciálne ja. Opätovné zrodenie nespočíva v návrate tej istej pozemskej osobnosti, ale v prísnej kauzálnej súvislosti ovládajúcej prechod od jednej existencie k druhej i prechod medzi stavmi tej istej existencie.
2. Pôvodcom utrpenia je túžba a nevedomosť. Utrpenie sa podrobne opisuje v učení o dvanásťstupňovom kauzálnom nexe. Predpokladom staroby a smrti je zrodenie. Zrodenie je ale len vtedy, keď je vznikanie. Vznikanie má opäť svoju podmienku – pochopenie, pretože bez pochopenia zmyslového sveta by bol život smerujúci k novému zrodeniu nemožný. Pochopenie sa však deje len na základe túžby alebo žiadostivosti. Žiadostivosť sa živí vnímaním. To je zapríčinené stykom zmyslov s vecami. Zmysly majú svoj predpoklad "meno a tvar", ktoré sa tvoria, keď je vedomie rodiaceho sa človeka počaté v matke. Nové vedomie je ďalším pôsobením tvarovania predchádzajúceho vedomia. Tieto tvarovania majú však svoju príčinu v nevedomosti. Treba teda zrušiť túto nevedomosť, čím sa zrušia medzipríčiny i posledný účinok – utrpenie.
3. Koniec utrpenia vyplýva z bezozvyškového zrušenia túžby. Iba čiastočné zrušenie túžby vedie k nebeskej alebo pozemskej existencii, z ktorých môže byť dosiahnutý posledný stupeň – nirvána. Tento stav však môže nastať aj pred smrťou, ak plameň žiadostivosti celkom vyhasne. Nirvána nie je ničota, lež úplné odpútanie sa od všetkého pominuteľného a strastiplného. Čo je mimo tohto negatívneho určenia, nemožno povedať vzhľadom na to, že prekračuje všetku skúsenosť a každý pojem. Názorné vylíčenia, ktoré sa pokúšajú prispôsobiť rozumeniu širších vrstiev, exponujú nirvánu často ako rajský stav.
4. Cestou k tomuto cieľu je osemstupňová cesta, ktorá obsahuje etické a meditatívne požiadavky ako joga. Na vrchole etických požiadaviek, ktoré nie sú samoúčelom, ale prostriedkom na odbúranie prekážok duchovného vzostupu, stojí šetrenie všetkého živého činom, slovom a myšlienkou.

</doc>
<doc id="93387" url="https://sk.wikipedia.org/wiki?curid=93387" title="Filozofia budúcnosti">
Filozofia budúcnosti

Filozofia budúcnosti je súbor filozofických úvah o budúcnosti, súčasť futurológie.

</doc>
<doc id="93388" url="https://sk.wikipedia.org/wiki?curid=93388" title="Bulharská filozofia">
Bulharská filozofia

Bulharská filozofia je európska filozofia, ktorej začiatky spadajú do 9. stor. a súvisia s kritikou náboženstva Jána Exarchu a bogomilov.

</doc>
<doc id="93389" url="https://sk.wikipedia.org/wiki?curid=93389" title="Buržoázna filozofia">
Buržoázna filozofia

Buržoázna filozofia bola filozofia na Západe resp. v Česko-Slovensku a v ďalšich krajinách pred nástupom komunistických režimov. Výraz "buržoázna filozofia" sa v Česko-Slovensku používal v období 1948-1989 v oficiálnej filozofii a s degradujúcim významom na odlíšenie nemarxistickej filozofie, považovanej za chybnú a nebezpečnú, od marxistickej filozofie resp. marxisticko-leninskej filozofie, vyhlasovanej za jedine správnu.

</doc>
<doc id="93390" url="https://sk.wikipedia.org/wiki?curid=93390" title="Byzantská filozofia">
Byzantská filozofia

Byzantská filozofia je súčasť byzantskej kultúry; profiluje sa v priebehu postupného vzďaľovania byzantskej cirkvi a latinskej cirkvi v dôsledku ikonofilizmu Byzantskej ríše v 6. - 7. storočí.
Predchodcami/iniciátormi byzantskej filozofie sú grécki cirkevní otcovia Prokopios z Gazy, Leontios z Byzancie a Ján Damašský.
Byzantská filozofia pestovala predovšetkým platónsko-aristotelovskú tradíciu a na rozdiel od západnej Európy, ktorá odmietala antiku a uprednostňovala askézu, v Byzancii sa popri náboženstve pestovala antická kultúra v plnom rozsahu kontinuálne od staroveku.
Byzantská filozofia sa začína Fótiom a jeho intelektuálnym kruhom, ktorého popredným členom bol aj Konštantín Filozof a vrcholí Michaelom Psellom a Nikeforom Blemmydesom.
Ešte jeden rozkvet zažila v renesančnom Taliansku v predstaviteľoch, ako Bessarion, Georgios Trapezuntios a i. Pozri aj Florentská Akadémia. Mystický prúd byzantskej filozofie reprezentuje najmä Symeón Nový Teológ a Nikolaos Kavasilas.

</doc>
<doc id="93391" url="https://sk.wikipedia.org/wiki?curid=93391" title="Česká filozofia">
Česká filozofia

Česká filozofia sa vyznačuje nechuťou k pestovaniu systematickej ("špekulatívnej") filozofie, preto v Čechách nevzniká "čistá" filozofia, lež filozofia nezriedka spojená s inými oblasťami duchovna - najmä s umením, náboženstvom, politikou, výchovou alebo špeciálnymi vedami. Českému mysleniu je bližšie nešpekulatívne, skôr k praktickým úlohám smerujúce kladenie filozofických otázok a hľadanie odpovede na ne. Českými filozofmi európskeho formátu sú najmä Jan Amos Komenský, Tomáš Garrigue Masaryk a Jan Patočka.

</doc>
<doc id="93394" url="https://sk.wikipedia.org/wiki?curid=93394" title="Čínska filozofia">
Čínska filozofia

Čínska filozofia je jedna z najvýznamnejších a najbohatších národných filozofií tvoriacich východnú filozofiu
Predstavuje charakteristický celok podobne ako filozofia západná. Pôvodne sa zaoberala predovšetkým otázkami spoločenského života, problémom poriadku v spoločnosti.
Čínsky filozof sa nepokúša podať úplný a bezchybný systém svetového názoru, v ktorom by všetky vzťahy a skutočnosti viditeľného i neviditeľného sveta našli jednoznačné vysvetlenie; ďalej, myslenie čínskeho filozofa sa neobmedzuje iba na poznanie, pretože to, čo nám ponúka, sú poukazy na bezprostredné prežívanie vyššej roviny skutočnosti, než je tá rovina, na ktorej sa ľudia vo svojom myslení spravidla pohybujú.
Čínskemu mysliteľovi nejde o to, aby len usporiadal myšlienky ľudského rozumu, t. j. aby ich čo najviac zosúladil a tam, kde sa ukazujú neriešiteľné protiklady, kriticky ich preskúmal a skorigoval, ale o to, aby posunul celé myslenie človeka o stupeň nižšie k bezprostrednému styku s pravými svetovými súvislosťami tak, aby myslenie prešlo do nazerania, a ďalej do prežívania, a odtiaľ rozhodne ovplyvnilo celý život. Takýmto mysliteľom je napr. Lao-c’.
Úvod do čínskej filozofie.
Čína je svojou rozlohou, počtom obyvateľov a rozmanitosťou klimatických podmienok porovnateľná skôr s celým európskym svetadielom, než s jednotlivými krajinami. Pri odhaľovaní tajomstiev čínskej filozofie je si potrebné uvedomiť tento určujúci faktor a spolu s ním ďalšie dva. Druhým je kultúrna úroveň čínskej civilizácie a tretím fenomén čínskeho jazyka a písma.
Kultúrnu úroveň čínskej civilizácie prezrádza mimoriadny a dlhodobý vývoj v niekoľkých tisícročiach. Zaznamenané dejiny Číny siahajú k cisárom až tretieho tisícročia pred Kr. Tradícia týmto vládcom pripisuje objav písma, inštitúcie manželstva, vytvorenie hudby a iné kultúrne činy zásadného významu. Číňania boli tiež skvelými poľnohospodármi; vedeli regulovať toky riek. A boli to tiež starí Číňania, ktorí sa preslávili vynálezmi porcelánu, strelného prachu, kompasu a papierových peňazí. Kultúrna úroveň čínskej civilizácie bola na tak vysokej úrovni aj vďaka vynikajúcej organizácii spoločnosti a štátu a určite svojím dielom prispelo tiež rozvinuté výtvarné umenie, keramika a taktiež literatúra v podobe čínskej lyrickej poézie.
Čínsky jazyk a písmo sú vzhľadom na európske jazyky skutočným fenoménom. Vyžadujú si zvláštnu pozornosť, pretože len v kontúrach ich vnútornej štruktúry možno pochopiť, prečo čínskej filozofii nedominovala logika antického typu.
Čínština je jednoslabičným jazykom. To znamená, že disponuje vo svojej slovnej zásobe len jednoslabičnými slovami, ktoré nepodliehajú ani časovaniu, ani skloňovaniu. Keďže počet slabík je obmedzený, význam slova závisí od prízvuku a nepochybne od kontextu. Od kontextu dokonca závisí aj určenie slovného druhu. Čínština totiž v praktickom súsloví nerozlišuje slovný druh. Vedecká logika tak, ako bola rozpracovaná v antickom Grécku a západnom svete, a ktorá jestvuje v úzkom súvise s gramatikou indoeurópskych jazykov rozlišujúcich subjekt a predikát, tak v čínskych podmienkach nemohla vzniknúť. Taktiež rozdielna jazyková štruktúra komplikuje zapisovanie abstraktných filozofických pojmov, aj preto čínska filozofia nadobúda svoje vlastné, pestré špecifiká.
1. staroveká čínska filozofia (obdobie od 6. stor. do 2. storočia pred Kr.);
2. stredoveká čínska filozofia (obdobie od 2. stor. pred Kr. do 1000 po Kr.);
3. neokonfucianizmus (od r. 1000 do súčasnosti);
4. obdobie v súčasnej Číne po r. 1911.
Staroveká čínska filozofia.
Konfucius.
Konfucius (551 – 479 pred Kr.) je latinizovaná podoba mena Kchung-fu-c’, čo znamená Majster z rodu Kchung. Je ním pravdepodobne najvplyvnejší čínsky filozof vôbec, ktorého dosah na čínsku kultúru, ba celú východnú Áziu, je priam kolosálny a zásadný.
Konfucius už v mladosti zriadil školu vo vlastnom dome, kde vyučoval žiakov dejiny, básnické umenie a formy slušného správania. Počas života sa venoval vydávaniu písomných pamiatok a spisovaniu kroniky svojej rodnej krajiny Lu. Povesť o jeho mravnej cnosti mu umožnila zastávať úrad ministra spravodlivosti.
Konfucius zomrel sklamaný, že sa jeho myšlienky neujali u čínskych vládcov a netušil, aký trvalý úspech je súdený jeho myšlienkam.
Písomníctvo konfucianizmu.
Konfucianizmus uznáva autoritu deviatich klasických kníh, ktoré rozdeľujeme na:
Autorom štyroch kanonických kníh je sám Konfucius, piatu kanonickú spísali jeho žiaci. Štyri klasické knihy obsahujú, vychádzajúc z náuky Konfucia, učenie majstrových najvýznamnejších žiakov.
Filozoficky najvýznamnejšou je Kniha premien (resp. jej časť Š'-i). Je to zrejme najstarší zachovaný filozofický dokument vôbec. Konfucius v nej spísal učenie z dávnych cisárskych dôb a pridal vlastný komentár. Jadrom Knihy premien je učenie o ôsmich trigramoch – znakoch zlo-žených z troch plných alebo prerušovaných čiar. Základných osem trigramov označuje rôzne prírodné sily, ktoré symbolizujú rozmanitý význam v ľudskom živote (sila, rozkoš, sláva, energia, prenikanie, nebezpečenstvo, ustatie a poddajnosť). Číňania Knihu premien používajú aj na výklad budúcnosti a chápu ju ako kompendium najhlbších právd.
Ďalšími kanonickými knihami sú:
Vlastnými klasickými knihami sú:
Konfuciova filozofia.
Konfucius je vo svojej filozofii primárne zameraný na človeka a jeho praktický život. Nevenuje sa logike, ani metafyzike. V oblasti metafyzických problémov (trebárs v otázke posmrtného života) sa mysliteľ prejavuje ako agnostik.
Na prvom mieste stojí blaho ľudu. Nemu je podriadená celá Konfuciova zbierka zásad správania a mravných príkazov. Ako mravný ideál vidí Konfucius nie asketického svätca, ale človeka, ktorý nadobudol pravú životnú múdrosť. Je to človek cnostný, poctivý, úprimný, schopný formovať samého seba. Vnútorná a vonkajšia stránka jeho osobnosti sú v rovnováhe. Za dokonalú cnosť pritom Konfucius považuje lásku k blížnemu podporenú zlatým pravidlom: „Čo nechceš, aby druhí robili tebe, nerob ani ty im.“ Tým sa konfuciánska etika stáva príbuznou etike kresťanstva.
Mravný ideál môže dosiahnuť ktorýkoľvek ušľachtilý človek (tun-c’), ktorý sa takým stáva, keď dodržiava li – normy správania založené na vzájomnej láske, spravodlivosti, múdrosti, mravnosti a úprimnosti. K ich dodržiavaniu sa vedie výchovou a sebazdokonaľovaním, vždy nenásilne. Svojím vlastným úsilím a činnosťou môže človek dotvárať svoj osud.
Konfucius žil v dobe mravného rozvratu a vnášaniu relativity do morálky a tradície, preto vyzýval ľudí, aby sa vrátili ku kultúre svojich predkov. Kult minulosti je výraznou črtou jeho svetonázoru. Morálnym a politickým ideálom je "ušľachtilí blahodarný muž. Vzťah vládcu k svojmu ľudu Konfucius postavil na príkladnosti. Vládca má byť mravným ideálom – vzorom pre ľud, ktorý nesmie vládnuť despoticky. Ak bude vládca spravodlivý, ľud bude poslušný. Ľud však má byť ľudom, ktorý sa poslušne vládcovi poddáva. Tu možno postrehnúť Konfuciove snahy o filozofické podchytenie usporiadania čínskych štátov. 
Konfucius sa vo svojej sociálnej a politickej filozofii nevyhol ani názorom na čínsky pedagogický systém. Jeho myšlienky ovplyvnili čínske školstvo na celé stáročia. Zdôrazňuje v nich výchovu nie k vedomostiam, ale výchovu k umeleckému cíteniu – obzvlášť k hudbe. A samozrejme podporil aj výchovu k slušnosti a mravnosti, pretože tie považoval za základ pre život v mieri, poctivosti a blahobyte.
Konfucianizmus ako taký vyjadruje záujmy feudálnych pánov, ktorí sa snažili predísť sociálnym otrasom spoločnosti. Po pôsobení veľkých Konfuciových žiakov sa na prelome letopočtov konfucianizmus transformoval na náboženstvo.
Konfuciov žiak Meng-c’.
Meng-c’ (371 – 289 pred Kr.; latinizovaná forma Mencius) je najvýznamnejší žiak Konfucia, resp. učenec konfucianizmu. Vychádzal z náuky svojho majstra, ale rozišiel sa s ním v niektorých bodoch politickej filozofie.
Meng-c’ chápe ľudskú prirodzenosť ako vrodene dobrú. Človek je dobrý, má štyri vrodené vlastnosti – pocit solidarity, pocity hanby, skromnosť a schopnosť odlišovať pravdu od lži. Prejavom dobrej prirodzenosti človeka je jeho svedomie. Ale nedokonalosť spoločenského poriadku a omyly vládcov dokážu človeka skaziť. Preto Mencius podrobuje politickú kultúru čínskych krajín silnej kritike. Ale aj mimo nápravy spoločenského zriadenia musí človek sám odhaľovať svoje schopnosti, aby našiel príčiny neúspechu a zla. 
Ako riešenie nepriaznivej politickej situácie, ktorá kazí mravný charakter človeka, Meng-c’ ponúka právo ľudu na zvrhnutie vládcu, ktorý nie je mravným ideálom a vzorom. Ale i on sa drží prísneho pacifizmu ako jeho majster Konfucius a odmieta vojnu. V tejto súvislosti je vhodné pripomenúť, že vôbec všetky tieto čínske filozofie pretransformované na náboženstvá sú v zásade mierumilovné a tolerantné.
Konfuciov žiak Sün-c’.
Sün-c’ (355 – 288 pred Kr.) v hodnotení ľudskej povahy má opačný názor ako jeho súčasník Meng-c’. Tvrdí, že prirodzenosť človeka je zlá, a preto je nutné človeka vychovávať. Všetko, čo je v človeku dobré, je iba vypestované.
Lao-c’.
Historická autenticita pôvodcu taoizmu – Lao-c’a – je otázna, pričom čínska tradícia rozpoznáva ako taoistických zakladateľov vlastne viacero majstrov. Podľa tradície sa samotný Lao-c’ narodil okolo roku 600 pred Kr. Bol tak súčasníkom Konfucia, s ktorým sa údajne aj raz stretol. Hoci taoizmus nepozná priameho zakladateľa, pôvodné literárne spracovanie taoistických myšlienok prisudzujeme práve Lao-c’ovi v podobe knihy Tao-te-ťing – Kniha o ceste a cnosti. Tá obsahuje v 81 kapitolách jeho metafyzické, etické a politické názory.
Charakter čínskeho jazyka umožňuje prisudzovať slovám veľa významov vo viacerých slovných druhoch. Preto aj tao ako základná idea taoizmu smie nadobúdať metafyzický, etický i politický zmysel.
Tao ako princíp.
Tao z pohľadu Lao-c’ovej metafyziky je neuchopiteľný prazáklad sveta; je ničím nepodmienenou, večnou mierou všetkého, akýmsi absolútnom. Čínsky znak pre tao symbolizuje ustavičný kolobeh vesmíru, kruh nebies a zeme. Tao nepodlieha zmene, ani pohybu, ale je pôvodcom zmien a pohybov. Je to v pravom zmysle slova princíp existencie jestvujúcna.
Tao ako cesta.
Tao v etickom zmysle je cestou zosúladenia svojho ja s večným princípom. Zosúladenie sa stáva harmóniou – harmóniou ja s tao. Úsilie o pravý stred, pokoj a dokonalé vnútorné vyrovnanie sa stáva typickým rysom čínskej filozofie, ktorý sa však na rozdiel od indickej filozofie nedosahuje askézou alebo odvratom od sveta, ale prostotou svojej mysle a pokojným hľadaním svojho osudu – svojej cesty tao.
Prostota sa vyznačuje odmietnutím ctižiadostivosti. Praktickej taoistickej etike dominuje láska k blížnemu, nevynímajúca ani nepriateľov, čím sa rysuje paralela s kresťanstvom.
Cesta tao prechádza skrze ticho a pokojné pozorovanie prírodných dejov, pričom jej cieľom je osvietenie. Osvietený človek sa vracia k detskej jednoduchosti. Kto sa vzdá samého seba, koná skutky, ktoré sú v súlade s tao, s tao splýva a nadobúda nesmrteľnosť. Je vyrovnaný, povznesený a slobodný. Jeho vnútro sa stáva posvätným miestom.
Spoločnosť v taoizme.
I Lao-c’ verí, že vládca by mal byť pre svoj ľud cnostným vzorom. Ale mravný ideál sa nedosahuje učenosťou ako v konfucianizme, ale prostotou a jednoduchosťou. Vládca má byť múdrym vodcom, ktorý šíri vládu tao v celej ríši, pretože kde panuje tao, tam vládne mier.
Mo Ti.
Mohizmus je tretím veľkým filozofickým systémom starovekej Číny. Jeho názov odvodzujeme od filozofa menom Mo Ti (Mo-c’; 500 – 396 pred Kr., podľa iných zdrojov približne 479 – 381 pred Kr.).
Mohizmus je praktickou filozofiou zameranou na prospech (princíp pragmatizmu) – prospech pre obyvateľov krajiny a jednotlivca. Každú teóriu a každé praktické opatrenie treba budovať podľa toho, či napomáha blahobytu a populačnému rastu. Z toho vyplynul mimoriadne silný odpor voči vojne, ktorý viedol až k odzbrojovacím kampaniam. Hlavným mottom mohizmu je: „Napomáhať všeobecnému blahu a bojovať proti zlu.“
Mohizmus zdôrazňuje pri vytváraní filozofie jej podrobenie praktickej životnej skúsenosti. Teória musí:
1. mať preverený základ, či je v súlade s har-móniou Nebies a starých vládcov,
2. byť verifikovaná skúsenosťou,
3. byť aplikovateľná.
Pozoruhodnou sa však opäť stáva fenomén lásky k blížnemu, ktorý nájdeme aj v myslení Mo Tiho. Ide o všeobecnú lásku k ľuďom, kedy zaobchádzame s druhými ako so sebou samým. To má byť zárukou všeobecného blahobytu.
Mo Ti oveľa horlivejšie než Konfucius podporoval tradičné čínske náboženstvo.
Stredoveká čínska filozofia.
Čínsky stredovek býva označovaný ako temný vek čínskej filozofie. Konfucianizmus skostnatel v štátny kult, taoizmus prepadol alchýmii a poverčivosti. Význam Knihy premien sa obmedzil na veštenie. Mohizmus na začiatku čínskeho stredoveku (200 pred Kr.) neprežil ťažké prenasledovanie a jeho písomníctvo bolo zničené. Konfucianizmus a taoizmus sa tak stávajú dominantnými filozofiami (náboženstvami), ku ktorým sa v tomto období pridružuje nový fenomén z Indie – budhizmus. Syntézu filozofie predošlých období (jari a jesene a sto škôl) obsiahlol vo svojom diele konfuciánsky filozof Tung Čung-šu.
Wang Čchung.
Wang Čchung žil v prvom storočí nášho letopočtu. Ostro kritizoval poverčivý a skostnatelý dogmatizmus konfucianizmu v stredovekej Číne. Nesúhlasil s tým, aby sa čínska tradícia a čínske tradičné náboženstvo vyzdvihovalo nad čínsku súčasnosť. Chcel tak uvoľniť cestu novému vývoju. Wang Čchung tiež podnecoval k slobodnému politickému mysleniu. 
Dogmatizmus konfucianizmu sa mu však napokon prelomiť nepodarilo.
Jin a Jang.
Učenie o jin a jang sa nachádza už v konfuciánskej Knihe premien. Táto kniha v stredovekej Číne nadobudla veľkú vážnosť a to umožnilo, aby sa učenie o jin a jang stalo ústredným ideovým základom pre celú čínsku stredovekú filozofiu. Tento základ sa stal pôdou, na ktorej sa stretali a vzájomne ovplyvňovali doteraz aj úplne protikladné filozofické školy ako konfucianizmus a taoizmus.
Jin a jang sa stalo stredom výkladu sveta. Celé učenie spočíva v myšlienke, že vo všetkom, čo jestvuje, pôsobia dva protikladné princípy – princíp mužský, aktívny a svetlý (jang) a princíp ženský, pasívny a tienistý (jin).
Budhizmus v Číne.
Budhizmus prenikol v prvom storočí n. l. do Číny z Indie za cisára Ming-tia. Tento cisár sám na základe sna povolal do krajiny budhistických mníchov, ktorí boli zriedka i prenasledovaní, no napriek tomu ich počet stále rástol. Vďaka prekladom indických diel do čínštiny sa zachránilo nejedno budhistické dielo.
Napokon sa budhizmus zrástol za špecifických podmienok s čínskou kultúrou. Týmito špecifickými podmienkami sú predovšetkým prvky čínskeho národného charakteru, ktorý vždy inklinoval k zlatému stredu, pokoju a vyrovnanosti. Preto sa v Číne neujali tie budhistické školy, ktoré presadzovali extrémy a krajné spásonosné riešenia. A tak nás neprekvapí vznik zenového budhizmu ako zvláštneho čínskeho výtvoru, ktorý zlatý stred prijíma do svojej teórie.
Budhizmus je dnes pevnou súčasťou nielen indickej, ale i čínskej národnej kultúry.
Neokonfucianizmus.
Ako v Indii znamenal nástup neortodoxných systémov v súvislosti s brahmanským náboženstvom ostrú konfrontáciu, ktorá znamenala nakoniec jeho posilnenie, tak i v Číne nástup budhizmu vyvolal filozofickú polemiku s konfucianizmom. Konfucianizmus reagoval na budhizmus rozhodným protiúderom, na ktorého počiatku stojí ostrá kritika, pričom sa nevyhýba ani rozvíjaniu vlastného jadra, ktoré trvá až do 20. storočia. Tak sa otvorila nová éra čínskej filozofie reprezentovaná tzv. neokonfucianizmom, ktorá začína koncom čínskeho stredoveku okolo r. 1000 po Kr. a končí čínskou revolúciou v r. 1911.
V argumentácii novokonfucianizmu proti budhizmu dominuje zakorenený čínsky názor na človeka, ktorý je pevne začlenený do prírodného i spoločenského prostredia a jeho úlohy sa realizujú tu v tomto živote.
Ču Si (1130 – 1200).
"Hlavný článok": Ču Si
Ču Si je najvýznamnejší filozof neokonfucianizmu. Jeho bohatý myšlienkový systém, v ktorom prepracoval starú konfuciánsku tradíciu, je významom porovnateľný s dielom Tomáša Akvinského v Európe.
Ču Si rozvíja teóriu o dvoch protikladných princípoch – univerzálneho svetového rozumu verzus hmota. Tento protiklad je totožný s protikladom jin a jang. Rozum však nikdy nebol od hmoty oddelený. Vzhľadom na javy je rozum stále najvyšším fenoménom a bol prv než hmota.
Inými filozofmi neokonfucianizmu boli
1. Wang Jang-ming (1473 – 1529) a
2. Taj Tung-jüan (1723 – 1777).
Základné rysy čínskej filozofie.
Filozofia starej Číny (Čína do revolúcie v r. 1911) v priebehu dejín nadobudla veľmi špecifické rysy, ktoré ju do značnej miery vyznačujú. Za základný motív filozofického myslenia Číňanov možno považovať úsilie o harmóniu a rovnováhu spojenú s týmto „pozemským“ životom. Číňania neradi myšlienkovo experimentujú s posmrtným dianím. Vďaka tomu sa dopracovali k myšlienke súladu človeka s prostredím, ktoré ho obklopuje tu na svete, obzvlášť s prírodou v prípade Lao-c´a. Úsilie o harmóniu a zlatý stred odvádza čínsky filozofický svet od všetkých extrémov, ktoré sú tak typické pre indickú filozofiu. Protiklady sú z vyššieho hľadiska pevne zjednocované, pričom Číňania majú stály zvyk pozorovať vo všetkých protikladoch pôsobenie aktívneho a pasívneho princípu (jin a jang).
S tendenciou nevylučovať protiklady a snažiť sa o ich syntézu súvisí pozoruhodná tolerancia čínskeho myslenia. Západnému svetu sa môže v niektorých reáliách javiť priam ako nepochopiteľná. Konfucianizmus, taoizmus a budhizmus medzi sebou myšlienkovo zápasili, ale až na malé výnimky nikdy nedochádzalo k fyzickému, násilnému útlaku jedného náboženstva (filozofie) druhým. Takáto všeobecná tolerancia bola možná aj vďaka tomu, že čínske obyvateľstvo nevyznávalo žiadne určité náboženstvo. Ľud vyhľadával podľa potreby či záľuby kňaza jedného, či druhého kultu. Čínske myslenie tak možno skutočne spojiť so svetským charakterom, pričom jeho ťažisko je situované priamo tu na zemi.
Čínsku filozofiu charakterizuje tiež humanizmus, ktorý presadzuje do ústredného záujmu mysliteľov človeka a jeho súlad s prírodou, alebo v prípade konfucianizmu sa tento humanizmus prejavuje ako záujem čínskeho filozofa o plné rozvíjanie človeka samého.
Posledný základný rys myslenia starej Číny spočíva v konštatovaní, že čínska filozofia je vo svojej podstate etikou, pretože ako svoj konečný cieľ vidí návod k správnemu správaniu a konaniu.
Záver.
Poznanie čínskej filozofie ako i celej čínskej kultúry preniklo do Európy veľmi neskoro. Známa je cesta benátskych kupcov s Marcom Polom na konci 13. storočia, ktorí sa dostali až na dvor čínskeho cisára. Ich správy o prekvitajúcej, vzdialenej ríši však boli považované za výmysly. Prvým významným európskym mysliteľom, ktorý pochopil veľkosť a kultúrnu vyspelosť Číny bol Leibniz. Dôkladnejšia znalosť čínskeho filozofického myslenia sa v Európe spája až s 18. storočím a s menami ako Diderot, Voltaire alebo Goethe.
Zvláštnosti čínskeho filozofického ducha v špecifickej, jemu vlastnej geografickej, dlhodobej izolácii, vytvorili pozoruhodnú a tolerantnú kultúru, ktorá dokáže konkurovať svojou starobylosťou, umením, múdrosťou i politikou celému západnému svetu. Na tomto kultúrnom diele sa rozhodujúcim spôsobom podieľali myslitelia, ktorých dielo pôsobí až na prah súčasnosti.

</doc>
<doc id="93395" url="https://sk.wikipedia.org/wiki?curid=93395" title="Klasická čínska filozofia">
Klasická čínska filozofia

Klasická čínska filozofia je svetonázorová teória, prúd a filozofické školy na území historickej Číny v priebehu asi 3 tisícročí. Základom je ontologický model bipolárnej prírodnej dialektiky Jin a jang, ktorej bytostnou podstatou je tvorivá energia "Te" v procese Cesty "Tao" univerza.
Dejiny.
Čínska filozofia vznikla začiatkom prvého tisícročia pred našim letopočtom. V 8. storočí pred Kr. - 5. storočí pred Kr. bolo v nej už rozšírené učenie o piatich živloch alebo praprvkoch prírody (vody, ohňa, kovu, dreva a zeme), ktorých spojením sa vytvára všetka rozmanitosť javov a vecí. V Knihe premien (I-ťing) sa vyčleňuje osem prvopočiatkov, z ktorých sa utvára rozmanitosť sveta. Súčasne v čínskej filozofii vznikajú hlavné princípy učenia o protikladných a vzájomne spätých silách - jin a jang, ktorých pôsobenie sa pokladalo za príčinu pohybu a premenlivosti v prírode. Jin a jang boli symbolmi svetla a tmy, kladného a záporného, mužského a ženského počiatku v prírode.
Hlavný predstaviteľ tohto obdobia Lao-c’, zakladateľ taoizmu, na neho nadviazal Konfucius, zakladateľ konfucianizmu, na ktorý nadväzuje neotaoizmus filozofa Wang Pi.
V 3. stor. prenikol do Číny budhizmus, v 4. stor.-7. stor. vznikla špecifická čínska podoba budhistickej filozofie, tzv. zen-budhizmus (čchan).
Od 8. stor. nastala renesancia konfucianizmu.
V 11. stor.-12. stor. vznik neokonfucianizmu.
Filozofický vývin čínskej klasickej filozofie dovŕšili Wang Jang-ming (prelom 15. stor. - 16. stor.) a Wang Fu-č' (17. stor.).
Počnúc 18. stor. a najmä v 19. stor. vplyv európskej filozofie, najmä sociálnych utópií, od zač. 20. stor. vplyv nemeckej klasickej filozofie, americkych politologických teórií a ruského marxizmu.

</doc>
<doc id="93396" url="https://sk.wikipedia.org/wiki?curid=93396" title="Čínska filozofia 20. storočia">
Čínska filozofia 20. storočia

Čínska filozofia 20. storočia je posledná etapa vývinu čínskej filozofie, ktorá nasleduje po období
filozofie čínskeho novoveku. Od začiatku storočia sa v nej uplatňuje vplyv nemeckej klasickej filozofie, amerických politologických teórií a ruského marxizmus.

</doc>
<doc id="93397" url="https://sk.wikipedia.org/wiki?curid=93397" title="Filozofia čínskeho novoveku">
Filozofia čínskeho novoveku

Filozofia čínskeho novoveku je tretie odobie vývinu čínskej filozofie, ktoré nasledovalo po etape
filozofie čínskeho stredoveku, predchádzalo činskej filozofii 20. storočia a je vymedzené časovým rozmedzím probližne 11. stor. až 19. stor. V tomto období
došlo k vzniku neokonfucianizmu, zavřšil sa vývin klasickej čínskej filozofie a počnúc 18. stor. sa začínal prejavovať vplyv európskej filozofie, najmä sociálnych utópií.

</doc>
<doc id="93398" url="https://sk.wikipedia.org/wiki?curid=93398" title="Filozofia čínskeho stredoveku">
Filozofia čínskeho stredoveku

Filozofia čínskeho stredoveku je druhé obdobie vývinu činskej filozofie, ktoré nasledovalo po období
starovekej čínskej filozofie a predchádzalo filozofii čínskeho novoveku a spadá do rozmedzia 1. storočia až 10. storočia

</doc>
<doc id="93399" url="https://sk.wikipedia.org/wiki?curid=93399" title="Filozofia človeka">
Filozofia človeka

Filozofia človeka je oblasť filozofického skúmania zameraného na človeka; pozri
filozofická antropológia.

</doc>
<doc id="93401" url="https://sk.wikipedia.org/wiki?curid=93401" title="Filozofia dejín">
Filozofia dejín

Filozofia dejín dejín je filozofická reflexia dejín, ktorá sa opiera o interpretáciu a hodnotenie najmä výsledkov výskumu a výkladu dejín. Filozofia dejín sa teda neuspokojuje konštatovaním toho, čo bolo, ale chce vystihnúť, ako vôbec dejiny vznikajú, pátra po ich etickej hodnote a po ich zmysle a cieľoch. V tomto zmysle ide o výklad dejín, čiže o hľadanie odpovede na otázku týkajúcu sa príčin, hybných síl a cieľov dejín; filozofie dejín sa ďalej chápe ako teória a metodológia historickej vedy. Pojem filozofie dejín pochádza od Voltaira. Zatiaľ čo slovné spojenie "filozofia dejín" pochádza od Voltaira, jej faktické korene siahajú do antiky.
Názory na filozofiu dejín.
Kierkegaard.
Kierkegaard paradigmaticky sformuloval argument proti oprávnenosti filozofie dejín: ""Človek nemôže byť zároveň hercom, divákom i autorom drámy dejín. V dráme dejín je len hercom a nemôže mať prehľad o celku. S týmto, rozlične variovaným argumentom sa stretávame u všetkých kritikov filozofie dejín.
Autor:Peter Gunar
Koestler.
Koestlerova filozofia dejín má v dôsledku svojej umeleckoliterárnej vyjadrenosti väčší vplyv než rovnakoorientované koncepcie vyjadrené v jazyku filozofie (napr. Spenglerova, Toynbeeho, Berďajevova, Jaspersova, Heideggerova).

</doc>
<doc id="93404" url="https://sk.wikipedia.org/wiki?curid=93404" title="Heideggerova filozofia dejín">
Heideggerova filozofia dejín

Heideggerova filozofia dejín predstavuje dejinnofilozofickú konštrukciu, ktorá umožňuje formou pojmového básnenia a vytvárania nových mýtov vyjadriť dejinnú orientáciu emocionálneho rozpätia základných nálad určitých sociálnych vrstiev; iba vo výnimočnom prípade dokáže reálne orientovať konkrétne spoločenskovedné disciplíny, resp. prakticko-duchovnú činnosť. Jej expresívna hodnota je niekoľkonásobne väčšia než jej kognitívna hodnota.

</doc>
<doc id="93405" url="https://sk.wikipedia.org/wiki?curid=93405" title="Jaspersova filozofia dejín">
Jaspersova filozofia dejín

Jaspersova filozofia dejín predstavuje dejinnofilozofickú konštrukciu, ktorá umožňuje formou pojmového básnenia a vytvárania nových mýtov vyjadriť dejinnú orientáciu emocionálneho rozpätia základných nálad určitých sociálnych vrstiev. Iba iba vo výnimočnom prípade dokáže reálne orientovať konkrétne spoločenskovedné disciplíny, resp. prakticko-duchovnú činnosť. Jej expresívna hodnota je niekoľkonásobne väčšia než jej kognitívna hodnota. Tieto myšlienky vyriekol Karl Jaspers.

</doc>
<doc id="93407" url="https://sk.wikipedia.org/wiki?curid=93407" title="Nacionalistická filozofia dejín">
Nacionalistická filozofia dejín

Nacionalistická filozofia dejín vedome vytvára sociálne a historické mytológie, pričom neskrýva svoju averziu k akejkoľvek forme kritického pojmového myslenia. 

</doc>
<doc id="93408" url="https://sk.wikipedia.org/wiki?curid=93408" title="Orwellova filozofia dejín">
Orwellova filozofia dejín

Orwellova filozofia dejín má v dôsledku svojej umeleckoliterárneho vyjadrenia väčší vplyv než rovnako orientované koncepcie vyjadrené v jazyku filozofie (napr. Oswald Spengler, Arnold Joseph Toynbee, Nikolaj Alexandrovič Berďajev, Karl Jaspers, Martin Heidegger). Autorom je George Orwell.

</doc>
<doc id="93410" url="https://sk.wikipedia.org/wiki?curid=93410" title="Spenglerova filozofia dejín">
Spenglerova filozofia dejín

Spenglerova filozofia dejín predstavuje dejinnofilozofickú konštrukciu, ktorá umožňuje formou pojmového básnenia a vytvárania nových mýtov vyjadriť dejinnú orientáciu emocionálneho rozpätia základných nálad určitých sociálnych vrstiev; iba vo výnimočnom prípade dokáže reálne orientovať konkrétne spoločenskovedné disciplíny, resp. prakticko-duchovnú činnosť. Jej expresívna hodnota je niekoľkonásobne väčšia než jej kognitívna hodnota.

</doc>
<doc id="93411" url="https://sk.wikipedia.org/wiki?curid=93411" title="Peter Buck">
Peter Buck

 
Peter Lawrence Buck (6. december 1956, Berkeley, Kalifornia) je gitarista a zakladateľ bývalej skupiny R.E.M. spolu s Billom Berrym, Mikeom Millsom, a Michaelom Stipeom.

</doc>
<doc id="93415" url="https://sk.wikipedia.org/wiki?curid=93415" title="Filozofia dialógu">
Filozofia dialógu

Filozofia dialógu je súhrn koncepcií súčasnej filozofie, podľa ktorých sa existencia človeka opiera o bytie niečoho iného a neuchopiteľného, ktoré sa prejavuje v osobnosti druhého človeka, v Ty; jeho najkrajnejším horizontom je osobne poňatý Boh. Človek je týmto Ty trvale oslovovaný a vyzývaný, aby mu odpovedal alebo sa mu zodpovedal, takže jeho existencia je vlastne stály dialóg.
Filozofia dialógu sa často prekrýva s personalizmom a existencializmom.
Zakladateľom filozofie dialógu je Ferdinand Ebner a Franz Rosenzweig.

</doc>
<doc id="93416" url="https://sk.wikipedia.org/wiki?curid=93416" title="Filozofia ducha">
Filozofia ducha

Filozofia ducha je súčasť Hegelovej filozofie, ktorá nasleduje po filozofia prírody a uzatvára systém filozofie. Filozofia ducha zahrňuje filozofiu subjektívneho ducha, filozofiu objektívneho ducha a filozofiu absolútneho ducha.

</doc>
<doc id="93419" url="https://sk.wikipedia.org/wiki?curid=93419" title="Filozofia evolúcie">
Filozofia evolúcie

Filozofia evolúcie je súhrn všetkých filozoficko-špekulativnych pokusov o systematické vysvetlenie evolúcie.

</doc>
<doc id="93421" url="https://sk.wikipedia.org/wiki?curid=93421" title="Filozofia existenciality">
Filozofia existenciality

Filozofia existenciality je filozofický výskum existenciality. Podľa Letza je filozofia existenciality súhrn všetkého, čo nejakým spôsobom (reálne, ideálne i hodnotovo a rozumovo) existuje alebo môže existovať. Zahrnuje teda najširší predmetný horizont filozofovania, ktorý nie je správne apriórne zužovať. V rámci filozofie existenciality má osobitný význam filozofia reality.

</doc>
<doc id="93423" url="https://sk.wikipedia.org/wiki?curid=93423" title="Filozofia existencie">
Filozofia existencie



</doc>
<doc id="93424" url="https://sk.wikipedia.org/wiki?curid=93424" title="Feministická filozofia">
Feministická filozofia

Feministická filozofia je budovanie teoretickej bázy feministického hnutia najmä 
zviditeľňovaním špecifickosti ženskej perspektívy a ženského prístupu k riešeniu filozofických
problémov minulosti a súčasnosti. 
Organizáciou, ktorá medzinárodne podporuje rozvoj feministickej filozofie, je Medzinárodná asociácia filozofiek (International Association of Philosophers).
Podľa Kiczkovej "vo feministickej filozofii už dlhšiu dobu pretrváva úsilie odkrývať stopy prítomnosti žien vo filozofii. Ďalej je to úsilie skúmať príčiny, pre ktoré boli ženy spravidla z dejín filozofie vylučované, a napokon aj snaha objasňovať dôvody ich neľahkého prenikania z 'periférie' do rovnocenného, akceptovaného filozofického diskurzu. Feministické myslenie obsahuje silný kritický rozmer, ktorý smeruje najmä proti monopolizácii filozofie (analogicky aj iných vied) mužmi. Usiluje sa o svojský typ analýzy (až dekonštrukcie) patriarchálneho myslenia, jeho historických foriem, podmienok utvárania a presadzovania v rôznych sférach modernej spoločnosti." "…vzťahu feminizmu a postmoderny... sa dnes vo feministických diskusiách venuje veľká pozornosť." (Nové slovo 24/1992;14)

</doc>
<doc id="93428" url="https://sk.wikipedia.org/wiki?curid=93428" title="Filozofia filozofie">
Filozofia filozofie

Filozofia filozofie je súbor filozofických úvah o filozofii, sebareflexia filozofie. Filozofia filozofie tvorí podstatnú súčasť metafilozofie.

</doc>
<doc id="93430" url="https://sk.wikipedia.org/wiki?curid=93430" title="Francúzska filozofia">
Francúzska filozofia

Francúzska filozofia je národná vetva európskej filozofie, súčasť francúzskej kultúry. Francúzska filozofia si neustále udržiava kontakt s celkovým rytmom spoločenského života a politického života Francúzov a zasahuje bezprostredne do praxe.

</doc>
<doc id="93431" url="https://sk.wikipedia.org/wiki?curid=93431" title="Stredoveká francúzska filozofia">
Stredoveká francúzska filozofia

V stredoveku bolo Francúzsko hlavným útočiskom scholastiky (Pierre Abélard). Parížska univerzita bola v 13. storočí ohniskom západnej filozofie, istý čas na nej pôsobil Tomáš Akvinský a Duns Scotus.

</doc>
<doc id="93432" url="https://sk.wikipedia.org/wiki?curid=93432" title="Genitívna filozofia">
Genitívna filozofia

Filozofia genitívna je filozofia niečoho čiže filozofická reflexia čiastkovej oblasti skúmanej špeciálnou vedou. Neexistuje nijaká čiastková oblasť ľudského poznania alebo konania, ktorá by nemohla byť témou filozofického uvažovania.

</doc>
<doc id="93433" url="https://sk.wikipedia.org/wiki?curid=93433" title="Grécka filozofia">
Grécka filozofia

Grécka filozofia je súčasť gréckej kultúry – filozofia, ktorú vytvára grécky národ od antiky až dodnes. Najdôležitejšou etapou vývinu gréckej filozofie je však starogrécka filozofia z obdobia medzi neskorým 7. storočím pred Kr. a rokom 529 n. l., kedy bola zatvorená Platónska akadémia. Neobyčajný význam v dejinách svetového filozofického myslenia však zaujímajú aj helenizované grécke filozofické metamorfózy a byzantská filozofia.
Všeobecne je možné povedať, že staroveká grécka filozofia má veľký vplyv na súčasné spoločensko-vedné odvetvia, ako i celkovú modernú vedu. Spoločne s kresťanstvom a rímskym právom je grécka filozofia považovaná za kľúčový pilier západnej (resp. európskej) civilizácie.
Zrejme nie je náhoda, že centrá gréckej prírodnej filozofie, ako napríklad Alexandria, Milét či Atény, boli súčasne aj obchodnými strediskami. Rušné trhovisko spravidla spája ľudí z rôznych kultúr a zmierňuje jednotvárnosť poľnohospodárstva.
Všeobecná charakteristika.
Geografické zaradenie.
Staroveká grécka filozofia vzniká vo východných kolóniách Anatólie, čiže v súčasnom Turecku, a postupne sa rozšírila aj do väčších gréckych miest a ďalších kolónií. Dosiahla rozsiahly rozmach a jej vplyv badať nielen u kresťanských, arabských a židovských učencov v neskorších historických epochách, ale jestvujú geografické a sociologické doklady o vyučovaní gréckej filozofie v zvláštnych školách ("gymnasium") až na hraniciach dnešného Afganistanu.
Periodizácia.
Časové rozpätie starovekej gréckej filozofie sa pohybuje od 7. storočia pred Kr. až po rok 529, kedy byzantský cisár Justinián I. dal dekrétom zatvoriť Platónovu (resp. novoplatónsku) filozofickú Akadémiu. V ďalšom, byzantskom období, grécka filozofia výrazne metamorfovala do novej, menej vplyvnej podoby. 
Chronologická hranica medzi vrcholným obdobím a helenistickým je v istom ohľade ťažko vymedziteľná, keďže helenizácia sa začína s vytvorením veľríše Alexandra Veľkého (vládol v r. 336 – 323 pred Kr.), ale posledný predstaviteľ vrcholnej, klasickej gréckej filozofie, Aristoteles, žil až do roku 322 pred Kr. Preto je toto rozhranie diskutabilné a vlastne sú tieto dve epochy v určitej fáze súbežné.
Podľa niektorých iných zdrojov od obdobia helenizovanej filozofie možno oddeliť tzv. 
Teocentrické obdobie by sa takto malo vyznačovať, ako naznačuje názov, tematizáciou novoplatónskych námetov – samozrejme s ústredným pojmom božstva a jeho filozofickým výskumom. Táto epocha má byť datovaná na roky medzi 1. a 6. storočím n. l. Treba však pripomenúť, že podľa takejto periodizácie obdobie helenistickej, poklasickej filozofie končí rokom 31 pred Kr., kedy rímsky vojvodca Oktavián porazil Marca Antónia a Egypt, posledná perla helenizovanej kultúry, bol pripojený k Rímskej ríši.
Utvorenie podmienok pre vznik filozofie v Grécku.
Po skončení tzv. dobe temna gréckych dejín na prelome 9. a 8. storočia pred Kr. sa začala nová epocha, ktorej význam spočíva v prudkom kultúrnom rozkvete gréckej civilizácie. Od 8. storočia pred Kr. sa Gréci vybrali hromadne na more a námorným rozletom začali kolonizovať celú oblasť Stredozemia od Blízkeho východu cez Malú Áziu až za Itáliu ku Gibraltárskemu prielivu. Prvé olympijské hry v roku 776 pred Kr. odštartovali archaické obdobie, v ktorom sa vytvorili špecifické podmienky pre budovanie kultúrnej, náboženskej, hospodárskej a už aj práve filozofickej identity starovekých Grékov.
Hospodársky rozmach súvisel najmä so zbohatnutím vrstvy remeselníkov a šírením medzimestského a medziostrovného obchodu v rámci Stredozemného a Čierneho mora, pričom všeobecná grécka kolonizácia znamenala aj kultúrny a náboženský konflikt gréckeho myslenia a homérskeho náboženstva s orientálnymi kultúrami iných etník (Kréta, Babylon, Egypt, Asýria a pod.). Tento konflikt priamo rozšíril všeobecný rozhľad gréckej kultúry o nové poznatky najmä z oblasti astronómie, lekárstva a prírodných „vied“, čím sa umožnil kritický náhľad na vlastné náboženské predstavy a vytvoril priestor pre vznik filozofie ako novej formy rozumovej interpretácie skutočnosti.
Na vznik filozofie mal určite značný vplyv aj politický vývoj v gréckych kolóniách a v metropolách (predovšetkým v Aténach). Pre počiatočné obdobie ranej gréckej tyranie bolo výrazom úspechu podporovanie poézie a drámy, architektúry a sochárstva. Ale po zlomení rodovej aristokracie bola tyrania odstránená a napríklad v Aténach došlo k jej nahradeniu demokratickou ústavou. Práve obdobie aténskej demokracie od pol. 5. storočia pred Kr. (napr. vrcholný, zlatý vek Periklov v rokoch 443 a 429 pred Kr.) do pol. 4. storočia pred Kr. znamenalo vzostup klasickej gréckej filozofie a jej antropocentrického zamerania, keďže sloboda prejavu a stabilita ochrany osobných slobôd spolu s hospodárskym rozmachom zabezpečili priestor pre vyformovanie prvých filozofických škôl – a to najskôr v gréckych kolóniách, kde bol kontakt s orientálnou vedou pôvodný, a potom aj v metropolách, medzi ktorými dominovali Atény. Rozpad gréckych demokratických zriadení však anticipoval koniec klasického obdobia a nástup poaristotelovskej helenizácie a prirodzený rozvoj filozofického vplyvu starovekých Rimanov (rímsku filozofiu možno považovať za priameho potomka gréckej filozofie a v tomto zmysle aj ako súčasť epochy helenizácie).
Na prudký rozvoj gréckej filozofie mali vplyv predfilozofické náboženské predstavy starovekých (archaických) Grékov resp. ich mytológia. Mytologické videnie sveta bolo pre Grékov skutočne závažným momentom, ba až výrazom sily dobového myslenia. Hoci centrálnou ustanovizňou každej gréckej metropoly v jednotlivých mestských štátoch bol chrám zasvätený ochrancovi danej krajiny, Grécko nemalo zriadenú pevnú a vplyvnú triedu či kastu kňazov. Z toho dôvodu grécke náboženstvo bolo znakom len prirodzeného zbožsteného rítusu prírodných síl a nemalo silný, obmedzujúci vplyv na kritiku religiozity, čím sa otvoril skutočný oslobodzujúci priestor pre vznik filozofie ako prvotnej formy racionalizovaného prístupu k okolitému svetu a jeho nevysvetleným „tajomstvám“.
Pre porovnanie – v Indii v rovnakom čase sa na rozpracovaní nábožensko-filozofických ideí práve kňažská trieda zúčastnila rozhodujúcim spôsobom, pričom v Egypte kňazi rozvoj myslenia dokonca brzdili. Aj preto nie je poznanie starogréckeho náboženstva pre pochopenie gréckej filozofie také nevyhnutné, ako je tomu v čínskych a indických metamorfózach. Každopádne niekedy sa aj filozofická škola premenila na náboženské spoločenstvo a nadobudlo niektoré typické sektárske a mystické črty (napr. pytagoreizmus alebo niektoré novoplatónske školy).
Predsokratovská (preklasická) grécka filozofia.
Úvod.
Predsokratovská filozofia sa nazýva celkom výstižne aj kozmocentrickým obdobím, pretože, ako vyplýva z pomenovania, filozofi boli naturalistami resp. zaoberali sa prírodou. Mnohí z nich napísali nedochované diela, ktoré viackrát pomenovali „"O prírode"“, pričom je potrebné zdôrazniť, že tematizácia prírody mala jeden ústredný, styčný stĺp – a to hľadanie jej základného, prapôvodného princípu či prvku, z ktorého všetko povstalo a do ktorého sa všetko zase naspäť zrejme navracia.
Aj grécke mýty sa venovali problematike hľadania prapôvodného princípu, ale spôsob ich skúmania bol výslovne náboženský, mystický, ba často poetický (porov. báseň Teogónia od Hesioda). Práve pôvodná kozmocentrická filozofia sprístupnila cestu rozumovej interpretácii prírodných javov a stala sa tak výrazom snahy o konštruktívnu a systematickú kritiku reality, využívajúc pri tejto činnosti poznatky z orientálnych vied získané z námorných (predovšetkým obchodných) stykov. Tieto poznatky mali výhradne praktický charakter, ale Gréci svojím filozofickým prístupom ukázali metódu teoretického uvažovania – teda uvažovania slúžiaceho samo pre seba, pre poznanie samo osebe. Takto sa vyformovala filozofia hľadajúca múdrosť a poznanie nielen pre praktické použitie, ale najmä pre uspokojenie ľudskej túžby pochopiť svet a tým si ho podmaniť.
Hľadaný prapôvodný princíp sveta sa aj v dnešných jazykoch označuje gréckym pojmom „arché“. "Arché" je možné chápať ako pralátku, spoločný počiatok všetkého, základ sveta, podstatu, ktorá je príčinou vnímateľných zmien.
Milétska škola.
Grécka filozofia sa zrodila v meste gréckych kolonistov kmeňa Iónov na pobreží Malej Ázie – v Miléte, ktoré bolo spolu s mestami Samos a Kolofón pre materské Grécko bránou Orientu, pretože práve tu sa končili cesty karaván z Blízkeho východu a boli tu prekladané tovary na lode smerujúce do centrálnych mestských štátov. Hlavnými predstaviteľmi Milétskej školy sú Táles, Anaximandros a Anaximenes.
Táles považoval v rámci svojej kozmológie za "arché" vodu. Myšlienkový systém tohto zcestovaného astronóma, geometra a obchodníka je prvotnou filozofickou reflexiou, ktorá už nemá črty mytológie, ale naopak – ide o pokus racionálne vysvetliť zmeny a premeny v prírode. Bol to teda výsledok skutočného úsilia o jednotný výklad globálnej štruktúry vesmíru. V 20. storočí sa však objavili tendencie pripisovať autorstvo myšlienky o vode ako arché inému milétskemu filozofovi, no i tak nemožno odoprieť Tálesovi čestný status jedného zo sedmora mudrcov starovekého Grécka.
Anaximandros sa zaslúžil o autorstvo slnečných hodín, prvej mapy, ale aj myšlienky, že život vznikol najprv vo vode a odtiaľ sa presunul na súš. Možno ho považovať za prvého skutočného metafyzika, pretože učil, že podstatou sveta je také "arché", ktoré možno chápať len v medziach značnej abstrakcie. Má na mysli akési neohraničené, nevymedzené, neurčité, večné „prasúcno“, ktoré v gréčtine vyjadrujeme typicky ako „apeirón“. Napísal nedochované dielo „"O prírode"“ („"Perí physeos"“), kde apeirón popisuje aj ako zdroj tepla a chladu, vlhka i sucha. Podľa Anaximandra, žiaka Tálesa, je zem obklopená ohňom zakrytým akousi clonou alebo kôrou, v ktorej sú diery. A práve týmito dierami sú hviezdy a Slnko – to je dôvod, prečo hviezdy svietia. Cez tieto diery totiž svieti spomínaný oheň.
Anaximenes je žiakom Anaximandra, pričom na rozdiel od východných kultúr, kde nebolo zvykom oponovať svojmu majstrovi, sa voči svojmu učiteľovi stavia do opozície a nesúhlasí s jeho chápaním "arché". Vraví, že "arché" je vzduch. Aj takáto podstata je nekonečná a večná, no je určitá. Všetky veci sú len vyjadrením rôznej hustoty vzduchu – najredší je oheň, hustejšie sú tekutiny a trebárs kamene sú veľmi zhusteným vzduchom. Pravdepodobne Anaximenes vychádzal zo závislosti všetkého dovtedy známeho živého od dýchania vzduchu. Aj sama duša je vzduch, preto je vzduch vlastnou podstatou aj samotného života.
Pytagoras.
Aj Pytagoras z iónskeho Samosu bol matematikom, astronómom a filozofom, a zároveň bol tiež zcestovaný po celom Oriente i po Egypte – týmto všetkým sa podobá na filozofov z Milétu, ale svoj filozofický vplyv si svojrázne upevnil založením prísneho sektárskeho spoločenstva v Krotóne v južnej Itálii, ktoré Pytagora povýšilo priamo na piedestál božského mudrca. Ako matematik je známejší (porov. Pytagorovu vetu alebo vetu o súčte uhlov v trojuholníku), ale je to tak preto, lebo všetko jeho myslenie si zvolilo za svoje východisko matematický objekt – číslo. Číslo je vyjadrením všetkých zmien a premien vo svete, podstatou všetkých predmetov sú číselné vzťahy – číslo je teda tým hľadaným "arché". Číslo je stavebným kameňom vesmíru a vzťahy, ktoré vytvára, sú fundamentom pre vesmírnu harmóniu. Čísla od 1 do 10 majú každé dokonca svoj vlastný, špeciálny, priam až mystický význam (desiatka je dokonca „matka všetkých čísel“), ktorej názorným vyjadrením je tetraktys, považovaný za symbol dokonalosti Identifikované "arché" je u Pytagora teda nie „pralátka“, ale „prazákon“ – číselné vzťahy a väzby harmonicky formujúce kozmos. Príkladom, považovaným za dôkaz čísla ako konštitučného princípu, je harmónia hudby.
Vraj je Pytagoras autorom pojmu „"filosofos"“ – teda filozof ako milovník múdrosti.
Pytagorejská škola vyžadovala aj disciplínu, striedmosť a zdržanlivosť, pretože v rámci príbuznosti s indickou filozofiou členovia tohto navonok uzavretého náboženského rádu verili v reinkarnáciu. Spoločenstvo prijímalo aj ženy, pričom aj pre ne sa otvárali tajomstvá kozmickej číselnej harmónie.
Klasický pytagoreizmus možno rozdeliť chronologicky na tri obdobia:
1. od vzniku v 6. storočí pred Kr. až po začiatok 5. stor. pred Kr.
2. od konca prvého obdobia po polovicu 5. storočia pred Kr.
3. od konca druhého obdobia po koniec 5. storočia pred Kr.
Eleátska škola.
Ďalším pokusom o demytologizáciu gréckeho nazerania na svet predstavuje Eleatská škola. Pôvodca tejto školy – Xenofanes z Kolofonu – vystupuje predovšetkým proti mytologickej antropomorfizácii bohov. Vraví, že keby si mali napríklad kone predstaviť boha, tak si ho predstavia ako koňa. A to je fatálna chyba, ktorej sa dopúšťajú aj ľudia. Bohom sa nesmú pripisovať ľudské vlastnosti, a tobôž nie nedostatky. Xenofanes mal dokonca názor, že pokiaľ má byť boh to najmocnejšie a najdokonalejšie, ako naznačoval už Táles, tak „sa sluší, aby bol len jeden“. A tak je možné postrehnúť už pri eleátoch odmietanie gréckeho polyteizmu, čo sa dá hodnotiť ako vyspelá filozofická myšlienka, ktorej sa chytili aj ďalší, neskorší filozofi. Je nutné však dodať, že Xenofanes sa prikláňal väčšmi k panteizmu, ako k monoteizmu. Čo sa týka "arché", Xenofanes považoval za podstatu sveta práve takéto božstvo, ktoré panteisticky jestvuje ako akési neohraničené a nemenné „Jedno“, čím nadviazal práve na Anaximandrovo "apeirón". Zakladateľ školy v meste Elea je takto považovaný nielen za smelého oponenta gréckeho náboženstva, ale aj za pôvodcu náuky o večnom, nepremenlivom bytí – o Jednom resp. o jednom nemennom božstve. A skutočne – myšlienka o popieraní existencie zmeny sa už tu stáva základnou ideou celej Eleatskej školy.
Parmenides, najvýraznejší predstaviteľ eleatskej školy, najucelenejšie rozpracoval filozofickú myšlienku o jednom nepremenlivom bytí a stal sa tak zakladateľom ontológie. Podľa neho je bytie celé, súvislé, neukončené, nehybné a nemenné. Všetky zmeny, ktoré registrujú naše zmysly, sú len ilúzie – na ich základe nemožno stavať žiadne pravdivé poznanie. Ak chceme myslieť, musíme sa zrieknuť omylov zmyslov, ktoré nám ukazujú zdanlivú a klamlivú premenlivosť sveta. Cesta takéhoto zrieknutia je pravá cesta rozumu. Parmenidovo učenie je možné jednoducho zhrnúť do troch nasledovných viet:
1. Bytie (gr. „"tó eón"“) je, nebytie nie je.
2. Jedno je, mnohosť nie je.
3. Večné je, menlivé nie je.
Zenón z Eley bol žiakom Parmenida a vytýčil si za cieľ logicky dokázať nepremenlivosť božskej kozmickej jednoty, ktorú hlásal jeho učiteľ. To znamenalo ukázať, že zmena, ktorú zaznamenávajú naše zmysly, je klam a ilúzia. Učinil tak napríklad cestou svojich dialektických argumentov proti pohybu, ktoré sa nazývajú Zenónove apórie.
Herakleitos z Efezu.
Herakleitos pochádzal z iónskeho Efezu a patrí medzi najhĺbavejších a najkontemplatívnejších filozofov celého starovekého Grécka. Spísal svoje myšlienky do diela „"O prírode"“, ktoré je dielom „temným“ čiže aforisticky príliš stručným a ťažšie pochopiteľným. Herakleitos je skutočným oponentom Eleátskej školy, pretože rozhodne nepovažuje premenlivosť, zmeny a dianie za zmyslové, nerozumové ilúzie.
Svet podľa neho je nestvorený, večný. Všetko dianie riadi jednotný zákon – „"logos"“. Zrejme i Herakleitos predpokladal nejaké "arché" – mal by ním byť oheň, z ktorého sa podľa praprincípu a prazákona "„logos“" formuje kozmos. Tento praoheň možno chápať pravdepodobne ako nejakú božskú pra-energiu. Všetky veci sú premenou jediného ohňa, pretože oheň najlepšie vyjadruje neustály pohyb a zmenu. (gr. „"Pantha rei!"“ – Všetko plynie!) Oheň je základný element, ktorého premenlivosť a „život“ daný "logom" zabezpečuje, že všetko stále vzniká a zaniká.
Zákonitosť, ktorej vyjadrením je "„logos“", spočíva v jednote protikladov. Všetok vývoj sa odohráva akú súhra protikladných síl. Svojou teóriou o ustavičnom boji protikladov ako základu pre vývoj mal Herakleitos značný vplyv na dialektický materializmus Friedricha Engelsa alebo na Hegela. Rozhodujúcim spôsobom ich anticipoval.
Prírodná filozofia 5. storočia pred Kr..
Empedokles.
Empedokles je prvým pluralistom na javisku starogréckej filozofie. Spísal dielo „"O prírode"“, z ktorého sa nám zachovalo viac ako tri stovky fragmentov. Eleátske myslenie priamo konfrontovalo rozumové poznanie so zmyslovým, ktoré bolo považované za klamlivé, zatiaľ čo Herakleitos videl aj v meniacom sa svete logický, racionálny princíp („"logos"“). Empedoklove názory sú relatívnym vyústením tohto predchádzajúceho filozofického vývoja. Považoval zmysly za oprávnený zdroj poznania meniaceho sa kozmu, ale nesúhlasil s Herakleitovým "arché". Podľa neho sú základnými elementami oheň, voda, zem a vzduch. Tieto látky sú všetky rovnako pôvodné, sú si rovné a rovnako staré. Všetok kozmos sa formuje ich miešaním a oddeľovaním, pričom spájanie sa deje na základe lásky a rozpájanie na základe nenávisti (sváru). Systém štyroch elementov je možné považovať za zmes viacerých myšlienok predošlých prírodných filozofov, preto Empedokla nazývame aj eklektickým mysliteľom („vyberajúcim“).
Venoval sa aj astronómii a fyzike – vraj správne pochopil mesačné svetlo ako odraz slnečných lúčov. Takisto Empedokles anticipoval moderné vývojové teórie, keď predpokladal, že sa život vyvíja tak, že postupuje z nižších druhov k vyšším, z mora na súš, z rastlín živočíchy, zo živočíchov človek.
Anaxagoras.
Anaxagoras kráča po stopách pluralizmu ako riešenia herakleitovsko-eleátskej konfrontácie, pričom je prvým filozofom pôsobiacim v Aténach. Predpokladá existenciu nespočetného množstva akýchsi „koreňov“ resp. „semien“ vecí (gr. "spérmata"), pričom všetky sú rôznorodo zastúpené v určitom pomere v každej jednotlivine. Veci vznikajú zlučovaním týchto kvalitatívne rozmanitých semien a zanikajú ich rozdeľovaním. Semená (Aristoteles ich nazval "homoiomerie") sú donekonečna deliteľné a práve ony sú dokonca pôvodnejšie ako štyri Empedoklove elementy.
Formáciu kozmu prostredníctvom semien vecí ovplyvňuje a riadi svetový Rozum (gr. "nús"). Ten je aktívnym princípom celej reality a je aj pôvodcom všetkých zmien, vzniku i zániku. Je transcendentný, oddelený od všetkého a úplne slobodný. Práve tu je prvýkrát vo filozofii rozum považovaný za princíp, postavený vyššie než látka. Na to neskôr nadviazal aj Aristoteles.
Grécky atomizmus.
Grécki atomisti sú tretím pokusom o riešenie herakleitovsko-eleátskeho sporu. Po Empedoklových štyroch elementoch a dvoch aktívnych princípoch a po Anaxagorovom kvalitatívne rozmanitom pluralizme sa objavuje nový typ pluralizmu, kde základnými čiastočkami jednotlivín sú atómy (gr. "atómos" – „nedeliteľný“). Tie na rozdiel od Anaxagorových semien nie sú deliteľné donekonečna a nemajú zvláštne, kvalitatívne rozmanité špecifiká (okrem tvaru, veľkosti a svojej polohy). Je ich však tiež nekonečne veľa a sú nezničiteľné či večné, pričom medzi nimi jestvuje prázdny priestor („nebytie“), čo oponuje eleátskemu odmietaniu existencie nebytia. Klasický grécky atomizmus predpokladá prísnu determináciu v pohybe jednotlivých atómov, čo možno označiť za mechanický determinizmus, v ktorom nejestvuje náhoda.
Pôvodcom gréckeho atomizmu je Leukippos a jeho učenie najlepšie rozvinul jeho žiak Demokritos. A práve títo prví atomisti odmietali spomínanú náhodu a vraveli o prísnej nutnosti, formujúc zákon kauzality.
Vrcholné obdobie – Klasická grécka filozofia.
Sofisti.
Na vrcholnú, klasickú starogrécku filozofiu, ako i na ďalší vývoj európskej kultúry mali hlboký a zásadný vplyv sofisti (gr. "sofistés" – „vediaci“, „znalci“), ktorí za mzdu boli potulnými učiteľmi, a to predovšetkým filozofie a rétoriky. Rétorika sa v novej aténskej demokracii stala ideálne uplatniteľná najmä pri výchove mladých politických rétorov (ako i v súdnych procesoch), preto vplyv sofistov veľmi rýchlo rástol, pričom sa rýchlo stali známymi aj vďaka svojmu relativizmu v otázke hodnôt a právd.
Práve jeden z hlavných protagonistov sofistickej filozofie, Protagoras, šíril názor, že len na človeku záleží, čomu bude veriť – že človek je mierou všetkého. Je totiž možné podľa neho spoľahlivo dokázať tak jeden názor, ako aj jeho opak. Všetka reč a ľudské poznanie sú relatívnymi entitami. Sofisti ako učitelia aj v Aténach, aj v širokom gréckom okolí, obrátili pozornosť filozofov zo skúmania prírody na človeka a jeho vlastné problémy. Sú pôvodcami antropocentrického zamerania vrcholnej filozofie, pričom, hoci pokračujúc v tomto zameraní, vrcholní predstavitelia klasickej gréckej filozofie (Sokrates, Platón a Aristoteles) vystupujú ako silní oponenti sofistických spôsobov a relativizmu. Sofistika totiž v rámci spomenutého relativizmu predstavila náuku, ako prekrúcať argumenty a ovládať prejavmi davy. Rozvíjali tak však gramatiku a pripravovali pôdu pre vznik skutočnej logiky.
Zástancom epistemologického relativizmu bol aj Gorgias. Ten ho vyhrotil až do krajnosti a to tým, že nastolil tému nihilizmu, kedy odmieta spoľahlivosť nášho poznania jestvovania čohokoľvek.
Sofisti, hoci často kritizovaní za svoj relativizmus, majú veľkú zásluhu v tom, že pripravili pôdu pre vrcholných predstaviteľov klasickej filozofie a ako prví upriamili pozornosť na človeka. Celkovo tiež ako prví podrobili racionálnej kritike samo myslenie a rečové vyjadrovacie prostriedky, a tiež etické normy, ktorým otvorili cestu filozofického výskumu, keďže podľa nich nejestvuje nič absolútne dané (tobôž nie akési náboženské pravdy).
Sokrates.
Sokrates patrí medzi najlepších svetových filozofov. Svoje filozofické názory prezentoval vlastným spôsobom života, podľa ktorého vstupoval do rozhovorov a diskutoval, pričom sa usiloval ukázať pravú múdrosť, a to, že múdry je ten, kto si prizná, že vlastne nič nevie. („"Viem, že nič neviem".“). Tento svoj spôsob filozofovania nazval "maieutikou", čo znamená "umenie pôrodnej babice". Tým naznačuje, že pomáha ľuďom pri sebapoznávaní, pretože tak, ako babica pomáha privádzať na svet nový život, Sokrates pomáha často prostredníctvom irónie človeku zbaviť sa falošného sebavedomia a nájsť skutočné pravdy. Tým sa aj líši od sofistov, ktorí skončili svoje úsilie pri spochybnení existencie objektívneho poznania – Sokrates totiž verí v spoznanie pravdy o svojej, ľudskej duši (gr. "psyché").
Vedomosť má podľa Sokrata aj mravnú dimenziu, pretože je spojená s dobrom. Kto pácha zlo, je vlastne nevedomý – koná zo svojej nevedomosti, a teda vlastne nedobrovoľne. Pri hľadaní dobra pomáha človeku "daimonion" – čiže akýsi vnútorný hlas rozumu božského pôvodu. Sokratovo učenie sa práve i týmto odlišuje od sofistického relativizmu, pretože je presvedčený, že vo sfére morálky jestvujú určité hodnoty, ktoré by mal človek pri sebapoznávaní odhaliť a riadiť sa nimi.
Platón.
Platón dosiahol v dejinách filozofie rozsiahly a všestranný vplyv, a to predovšetkým až do objavenia Aristotelových spisov v ranom stredoveku, hoci jeho vplyv určite pokračuje i naďalej. Napísal mnoho spisov formou dialógov, v ktorom riešil viaceré témy, pričom je možné jeho filozofiu vystihnúť v stručnosti týmito objektami záujmu:
Teória ideí je vlastným ťažiskom celej Platónovej metafyziky a zakotvuje jeho prísny dualizmus, kedy prezentuje existenciu dvoch svetov – svet zmyslovo vnímateľný, premenlivý a nestály, a nadpozemský svet ideí, svet večný a stály. Idey sú formy vnímateľných vecí, jestvujú objektívne, nezávisle od nášho poznania, sú večnými, nemennými a nehmotnými druhovými podstatami. Sú pravým bytím, zatiaľ čo svet vnímateľný zmyslami je iba zdaním, odrazom naozajstnej reality. Svet ideí je usporiadaný hierarchicky, pričom najvyššou, reálne existujúcou substanciou resp. ideou je idea Dobra, ktorú by sme mohli porovnať s božstvom, keďže ona je okrem iného aj pôvodcom všetkých ostatných ideí. Vnímateľné veci na svojich formujúcich ideách participujú, resp. idey sú pre ne vzorom (gr. "paradeigma").
Duša človeka je nesmrteľná a jestvovala istý čas ešte pred zrodením smrteľného tela v nadpozemskom svete ideí. Tam ich nazerala, potom „upadla do zrodenia“ a na všetko zabudla. Človek následne pri učení nezískava nové informácie, ale sa iba rozpamätáva na idey, teda na to, čo kedysi rozumom nazeral v spomínanom svete ideí (gr. "anamnésis" – „"spomínať si"“). Cesta rozpamätávania je cestou rozumu oslobodeného od klamlivých, zmyslových vnemov. Ide o povznesenie k čistému mysleniu a túto metódu spoznávania pravej podstaty sveta Platón nazýva dialektikou.
Duša človeka je charakterizovaná rôznou mierou dominancie troch základných cností – múdrosti, statočnosti a umiernenosti. Podľa toho, ktorá z týchto cností u človeka prevažuje, sa rozhodne, pre aké povolanie je daný človek vhodný. Umiernenosť je dominantná pre výrobcov, statočnosť pre strážcov a múdrosť pre vládcov, resp. filozofov.
Platónov ideálny štát má znaky utópie, v ktorej by každý mal vykonávať úlohy, pre ktoré je vhodný. Vládnuť by teda mali vlastne tí najmúdrejší – tí, ktorí najdlhšie pred „pádom do zrodenia“ pobudli vo svete ideí – a to sú podľa Platóna filozofi. Platón navrhuje špecifický výchovno-vzdelávací systém, ktorý vykoná ideálnu diferenciáciu jednotlivých ľudí a určí im ich životné zaradenie. Dokonca v jeho štáte nejestvuje ani rodina; výchovu detí preberá spomínaný systém. Platón vystúpil aj proti súkromnému vlastníctvu.
Filozof je najvhodnejší na vládnutie, lebo sa dokáže rozpamätať v rámci dialektickej metódy aj na najvyššiu ideu Dobra, čo zaručuje spravodlivosť v jeho politickej činnosti.
Aristoteles.
Aristoteles, najväčší žiak Platóna a jeho Akadémie, zaujíma osobitné miesto zavŕšiteľa celého predchádzajúceho filozofického vývoja, keď zahrnul a zosystematizoval v podstate celú oblasť vtedajšieho poznania. V Aténach založil vlastnú školu "Lykeion" (lýceum) a stal sa pôvodcom peripatetického filozofického smeru. Je veľmi náročné zhrnúť jeho myšlienky, keďže napísal mnoho diel, v ktorých je otvorený celej empírii. V snahe vystihnúť ho možno identifikovať niekoľko základných tematických oblastí, ktorými zásadne ovplyvnil najmä stredoveké a novoveké univerzity:
Aristoteles je zakladateľ logiky ako samostatnej vednej oblasti (od "„logos“"). Jeho vplyv v tejto disciplíne trval zásadným spôsobom až do druhej polovice 19. storočia, kedy vznikli nové logické postupy a systémy. Aristoteles pracoval s pojmami a rozhodol sa ich klasifikovať do druhov a rodov, pričom najvyššie rody nazval kategóriami, ktorým pripisoval aj ontologický význam, pretože ich považoval za formy bytia. Kľúčovou časťou Aristotelovej logiky je myšlienka o deduktívnom usudzovaní v sylogizmoch (úsudkoch, dôkazoch). Dedukciu chápal jednoducho ako postup od všeobecného ku konkrétnemu a indukciu ako postup opačný. Úlohu pravdepodobnosti v induktívnej metóde tak, ako je vnímaná v modernej logike, nevnímal, pretože jasne formuloval princíp vylúčenia tretieho, kedy možno hovoriť len o pravde alebo nepravde. K tomuto princípu pridal i princíp protirečenia – nič nemožno mať a zároveň nemať tú istú vlastnosť. Napriek tomu si bol vedomý, že indukcia nemôže poskytnúť úplnú istotu poznania.
V rámci svojej metafyziky Aristoteles rozlišuje vo veciach "látku" a "formu". Látka je možnosťou, zatiaľ čo forma túto možnosť uskutočňuje. Veci jestvujú len ako takáto jednota látky a formy – ony samy osve jestvovať nemôžu. Zmena formovanej látky resp. formy látky je zároveň aj vysvetlením pohybu a zmeny, vzniku a zániku. Vo vznikaní Aristoteles rozlišuje štyri jeho príčiny – "materiálnu" alebo látkovú, "formálnu", "pôsobiacu" a "účelovú". Ako prvú príčinu všetkého filozof vidí "prvého hýbateľa", ktorý sám je večný a nehybný.
Vesmír sa skladá zo zeme, vody, ohňa a vzduchu. Zem je v strede vesmíru a je vo svojom prirodzenom mieste. Kozmos ako taký je konečný; poslednou sférou je sféra stálic, teda hviezdy, ktoré konajú večný, kruhový pohyb. Stálice sa skladajú z piateho elementu – éteru. Na tieto názory neskôr nadviazal Ptolemaios v 2. storočí, ktorý je systematikom vplyvnej geocentrickej kozmologickej sústavy.
Rozlišuje tri formy duše – "vegetatívnu" (má vyživovaciu funkciu), "senzitívnu" (má na starosti zmyslové vnímanie a pohyb) a "racionálnu" (rozumovú). Racionálna duša je oddeliteľná od tela a je nesmrteľná. Ostatné dve duše zomierajú spolu s telom.
Predmetom etiky má byť u Aristotela dobro jednotlivca. Najvyšším dobrom je blaženosť, ktorá spočíva v dobrom živote založenom na rozumovej činnosti duše. Takouto činnosťou sa človek cieľavedome stáva cnostným. Cnosti filozof rozdeľuje na "etické", ktoré sú ako habitus stredom medzi dvoma extrémami, a "dianoetické", ktoré sú rozumovými dobrými návykmi.
Vznik štátu je výsledkom prirodzenosti človeka žiť v spoločenstve. Rozlišuje dobré a zlé zriadenia štátu (ústavy). Zlými ústavami sú tyrania (despotická vláda jednotlivca), oligarchia (vláda malej skupiny, presadzujúcej záujmy bohatých) a demokracia (vláda chudobnej a biednej väčšiny). Dobrými ústavami sú monarchia (vláda najlepšieho jednotlivca), aristokracia (vláda skupiny najlepších) a politea (rozumná, nesebecká vláda mnohých).
Poklasické obdobie – Helenizmus.
Úvod.
Filozofia helenistického obdobia úzko súvisí so šírením gréckej kultúry a jazyka po celom Oriente zásluhou vojenských ťažení macedónskeho kráľa Alexandra Veľkého. Filozofia sa tu stáva fenoménom geograficky veľmi rozsiahleho kultúrneho útvaru a prináša obojstranné výrazné filozofické a ideové obohacovanie medzi jednotlivými podrobenými územiami a krajinami, pričom časom nadobúdajú čoraz väčší vplyv práve rímske špecifiká v šírení gréckych filozofických smerov. Takisto možno hovoriť o synkretizme gréckeho myslenia s Blízko východnými náukami a náboženstvami, ktorý prevláda aj po anexii Egypta Rímskou ríšou v 1. storočí pred Kr., hoci v prvých storočiach n. l. vyúsťuje do teocentrizmu novoplatónskych a kresťanských mysliteľov.
Stoicizmus.
Pôvodcom stoicizmu (gr. "stoa" – „stĺporadie“) je Zenón z Kitia, pričom rozlišujeme staršiu školu (napr. Zenón z Kitia), stredný stoicizmus (napr. Panaitios) a rímsky stoicizmus (napr. Seneca alebo Marcus Aurelius). Postupne sa táto škola stala najtypickejším filozofickým smerom v helenistickej kultúre. Stoici rozdelili filozofiu na tieto disciplíny:
1. Logika
Stoici prepracovali a rozšírili Aristotelove práce a náuku o deduktívnych sylogizmoch. Logiku delili ďalej na dialektiku a rétoriku. Išlo teda primárne o výklad myslenia, myšlienok a reči. V dialektike rozpoznávali gramatiku a noetiku, v ktorej sa zaoberali kritériom pravdivosti a pravého poznania. Poznanie možno podľa stoikov dosiahnuť len pomocou zmyslových orgánov, ktoré vytvárajú predstavy, čo slúžia následne ako materiál pre rozum. Nositeľom poznania je duša, ktorá má látkovú povahu a je súčasťou svetového loga (gr. "logos") – to znamená, že má ohňovú podobu (pozri aj "stoickú fyziku"). 
2. Fyzika
Stoická fyzika v mnohom nadväzuje na Hérakleita z Efezu. Akceptuje totiž, že kozmos je usporiadaný a vedený svetovým logom (gr. "logos"). Podstatou sveta sú dva látkové princípy – pasívny a aktívny, čo sa podobá na Aristotelovu látku a formu. Aktívny, hybný princíp je ohňovej, božskej povahy – je to svetový logos, rozum a pôvodca všetkého kozmického usporiadania. Pasívny princíp je vlastne hmota. Zjednocovanie látky a formy, hmoty a logu, pasívneho a aktívnej princípu, možnosti a uskutočnenia je zákonitým procesom, ktorý sa realizuje v kontexte úplnej nevyhnutnosti. To znamená, že jestvuje predurčenosť a osudovosť. Aj človek a jeho „ohňová“ duša je súčasťou tejto osudovosti a život človeka je vlastne fatálny. 
3. Etika
Cieľom človeka je dosiahnuť ataraxiu, čiže úplný duševný pokoj zachovávaný za každých okolností. Je to stav, kedy je človek istým spôsobom rezignovane zmierený so svojím osudom. Ale stoici tým nevyzývajú na pasivitu – naopak, sami sú príkladom aktívneho prístupu k životu a svojim povinnostiam. Súčasťou múdrosti človeka je zbavenie sa vášní a rozumná vyrovnanosť, pričom múdry človek vie aj sám ukončiť svoj život pre oslobodenie duše z telesného väzenia (napr. známou je samovražda Senecu).
Epikureizmus.
Pôvodcom epikureizmu je Epikuros, pre ktorého v centre záujmu je praktická filozofia a jej starostlivosť o dušu človeka – to znamená návrat k etickej dimenzii filozofického uvažovania resp. rozjímania. V rámci tejto etiky Epikuros vyzdvihoval ako zmysel a cieľ života blaženosť a slasť (rozkoš). Ale tento názor nemožno chápať ako výzvu na neviazané vyhľadávanie zmyslových rozkoší, pretože tie často vedú k svojim protikladom – k bolesti – a sú krátkodobé. Skutočnou spásou pre človeka je filozofia – filozofické rozjímanie a duševná vyrovnanosť. Takáto cesta k slasti sa týka nielen úzkej, privilegovanej skupiny ľudí, ale všetkých, a to aj žien. Epikuros videl vo filozofii doslova liek pre dušu. Rozkošou teda nemusí byť len zmyslový pôžitok, ale aj nejaký umelecký zážitok alebo sebaovládanie a hodnoty, pokoj. Vášne ako také musia zostať pod kontrolou.
Epikuros učil, že sa treba vyhýbať bolesti, pričom nemusíme mať strach ani zo smrti. Nadviazal totiž na atomizmus, ale odmietol Demokritov prísny determinizmus – pripustil v trajektórii atómov možnosť odchýlky, čím mohol chápať ľudskú vôľu ako slobodnú. Takisto sa netreba báť bohov, ani smrti, pretože (v kontexte atomizmu) sa atómy duše pri smrti rozletia do okolia a človek prestáva jestvovať.
Skepticizmus.
Skepticizmus ako samostatnú filozofickú školu založil Pyrrhon z Elidy, no jej postupy a skepsa sú známe už od čias pochybovania sofistov a skepsa sa objavuje u rôznych mysliteľov aj v ďalších dejinných obdobiach (metodická skepsa Descarta, alebo skeptické poznámky Davida Huma a pod.). Starogrécky skepticizmus má niekoľko vývojových fáz (napr. Pyrrhón, neskôr skepticizmus Platónskej akadémie alebo neskorý systematizovaný skepticizmus Sexta Empirika). Podstatou skepsy (gr. "skepsis" – „pozorovanie“, „uvažovanie“) je zdržanie sa úsudku z dôvodu nedôvery v možnosť skutočného poznania. Podľa starogréckych skeptikov je všetko tak relatívne a rôznorodé, že vlastne nič nejestvuje skutočne. Môžeme hovoriť len, ako sa nám veci javia – nikdy nie, aké veci naozaj sú. Nemôžeme nadobudnúť istotu nielen v takýchto metafyzických reláciách, ale dokonca aj etické normy a hodnoty sú spochybniteľné. Preto je vhodné zriecť sa úsudku, pretože nemožno zistiť, „u koho je pravda“. Skepticizmus takto reaguje na širokú rozvetvenosť, pestrosť a vysoké sebavedomie mnohých starogréckych filozofických smerov, usilujúcich sa o dogmatizáciu svojho učenia.
Rovnako, ako iné školy z obdobia helenizmu, aj skepticizmus dospieva k učeniu o duševnej vyrovnanosti. Skeptik prichádza k tejto „ataraxii“ práve cez spomínanú zdržanlivosť v úsudku.
Novoplatonizmus.
Novoplatonizmus je možné najlepšie rekonštruovať pomocou názorov alexandrijsko-rímskeho učenca Plotina, žiaka pôvodcu tohto vplyvného filozofického prúdu Ammonia Sakka. Plotinos je totiž tvorcom systematického výkladu novoplatónskych metafyzických predstáv. Ako naznačuje názov smeru, prívrženci nadväzujú na Platóna, ale od jeho dualizmu (svet ideí ako jediná skutočná realita oproti klamlivej hmote) sa istým spôsobom dištancujú, pretože veria, že všetko, čo jestvuje, má jediný pôvod, a to v idealistickom božstve, ktoré Plotinos nazýva pre svoju jedinečnosť „Jedno“ (gr. "hen"). Z tohto „Jedna“ emanujú („vyžarujú“) v rôznych stupňoch a sférach ďalšie bytia, pričom najbližšie k božstvu z človeka je ľudská duša. Človek má takto možnosť nahliadnuť a nazerať „Jedno“ prostredníctvom mystického zážitku, čím sa len potvrdí, že aj jeho duša je vyžarovaná z „Jedna“ a s ním vlastne zjednotená. Novoplatonizmus teda nie je čisto filozofickou hypotézou, ale výrazne svojím teocentrizmom nadobúda religiózne črty, ktorými dokonca v prvých storočiach nášho letopočtu konkuruje práve sa presadzujúcemu kresťanstvu. A skutočne, novoplatonizmus je zmesou jednak starogréckej filozofie, a jednak orientálneho mysticizmu.
Ďalšími školami novoplatonizmu okrem alexandrijsko-rímskej (Plotinos, Porfýrios) sú sýrska škola (Iamblichos), pergamská škola a aténska škola (Proklos).

</doc>
<doc id="93434" url="https://sk.wikipedia.org/wiki?curid=93434" title="Klasická grécka filozofia">
Klasická grécka filozofia

Klasická grécka filozofia je klasické obdobie gréckej filozofie a druhé obdobie vývinu starogréckej filozofie. Ide o vrcholné obdobie vývinu antickej filozofie alebo starogréckej filozofie.
Začína sofistami a vrcholí Sokratom, Platónom a Aristotelom (5. stor. pred Kr. - 4. stor. pred Kr.).
Klasická grécka filozofia nasleduje po období ranej gréckej filozofie a predchádza obdobiu helenistickej filozofie.
Hlavným strediskom gréckej filozofie sa stávajú Atény. Duchovná atmosféra demokratických Atén bola priaznivá pre rozvoj filozofie, i keď tam ešte nakonci 5. stor. pred Kr. narážala na odpor nábožensky a konzervatívne zmyšľajúcich vrstiev.

</doc>
<doc id="93437" url="https://sk.wikipedia.org/wiki?curid=93437" title="Hegelova filozofia">
Hegelova filozofia

Hegelova filozofia je súbor G. W. F. Hegelom vytvorených filozofém.
Podľa Jána Kollára sa vyznačuje abstraktným odborníctvom a odtrhnutosťou od života. 

</doc>
<doc id="93439" url="https://sk.wikipedia.org/wiki?curid=93439" title="Helenistická filozofia">
Helenistická filozofia

Helenistická filozofia (iné názvy: poklasické obdobie gréckej filozofie, helénska filozofia) je etapa antickej filozofie alebo starogréckej filozofie a rímskej filozofie v období počnúc Alexandrom Veľkým (356 - 323 pred Kr. a končiac Augustom a obdobie do konca staroveku (polovica 6. storočia).
Grécko stratilo národnú samostatnosť. Namiesto neveľkých mestských štátov nastúpili veľké monarchie, čím sa charakter gréckej spoločnosti radikálne zmenil.
Zmenil sa charakter gréckej filozofie. Do popredia sa dostali otázky, ktoré súvisia s postavením človeka v neistých časoch. Filozofi sa sústreďujú na etickú problematiku, hľadajú také postoje k životu a k svetu, ktoré zodpovedajú požiadavkám múdrosti a dôstojnosti. Vznikajú nové smery, ktoré zodpovedajú novým pomerom, a to epikureizmus, stoicizmus a skepticizmus, na druhej strane pokračovali vo svojom pôsobení školy, ktoré boli založené skôr. Boli to najmä Akadémia a peripatetická škola. Až v tomto období vznikajú filozofické systémy v pravom zmysle slova. Filozofické problémy sa utrieďujú a detailne prepracovávajú. Filozofia sa chápe ako univerzálna náuka o svete a filozofi ju delia na logiku, fyziku a etiku. Snaha o sústavnosť mala negatívny následok v tom, že viedla k dogmatizmu. Filozofické školy pritom medzi sebou polemizovali na vysokej intelektuálnej úrovni.
Predstaviteľmi helenistickej filozofie boli Filon z Alexandrie, Klement Alexandrijský, Origenes, Pyrrhon z Elidy.

</doc>
<doc id="93441" url="https://sk.wikipedia.org/wiki?curid=93441" title="Filozofia hodnôt">
Filozofia hodnôt

Filozofia hodnôt je filozofická disciplína, ktorá skúma noeticko-ontologickú povahu hodnôt. Je to užšia disicplína než axiológia.

</doc>
<doc id="93442" url="https://sk.wikipedia.org/wiki?curid=93442" title="Holandská filozofia">
Holandská filozofia

Holandská filozofia je súčasť európskej filozofie a holandskej kultúry, ktorá sa samostatne rozvíja od 13. storočia v holandsko-flámskom priestore. Ako prvý predstaviteľ holandskej filozofie sa niekedy uvádza Heinrich z Gentu, ktorý vytvoril originálny filozofický systém.

</doc>
<doc id="93443" url="https://sk.wikipedia.org/wiki?curid=93443" title="Filozofia hudby">
Filozofia hudby

Filozofia hudby ("hudobná filozofia") je jedna z genitívnych filozofií. Filozofia hudby sa snaží dopátrať základných zákonitostí existencie a vývinu hudby, avšak cez konkrétne historické a kultúrno-geografické formy jej jestvovania. Pojem filozofie hudby závisí od kategórií, ktoré intervenujú v procese konštituovania pojmu filozofie hudby.

</doc>
<doc id="93445" url="https://sk.wikipedia.org/wiki?curid=93445" title="Nová a súčasná indická filozofia">
Nová a súčasná indická filozofia

Nová a súčasná indická filozofia je tretia etapa vývinu indickej filozofie počnúc 18 storočím až podnes. Nasleduje po poklasickej indickej filozofii.

</doc>
<doc id="93446" url="https://sk.wikipedia.org/wiki?curid=93446" title="Poklasická indická filozofia">
Poklasická indická filozofia

Poklasická indická filozofia je stredné obdobie vývinu indickej filozofie, ktoré nasleduje po starovekej indickej filozofii, predchádza novej a súčasnej indickej filozofii a možno ho vymedziť časovým rozmedzím 10. až 18. storočia.
Vývoj indickej filozofie.
Počiatky indickej filozofie nachádzame už vo védach - súbore posvätného, náboženského vedenia rôzneho veku (asi 1200 pred Kr. až asi 600 pred Kr.), ktoré tvorí základ brahmanského naboženstva a filozofického systému; záver véd tvoria upanišády, kde sa pozornosť sústreďuje na pojem poznania: duša je nositeľom poznania, sama je však nepoznateľná a zmyslami nepostihnuteľná, nad všetkými bohmi a prirodnými silami stojí svetový duch - brahma, ktorý preniká celým vesmírom a je súčasťou individuálnej duše - átmanu.
Po tomto skôr mytologickom období vzniká rad smerov, z ktorých najväčší význam má budhizmus; budhizmus (zakladateľom je Budha asi 563-483) preberá z tradície vieru v odplatu dobrých a zľych skutkov a učenie o kolobehu života; podstatou života je utrpenie a budhizmus hlása cesty ako ho prekonať a ako dosiahnuť konečný cieľ - stav, kedy končí kolobeh životov a tým aj utrpenie; svojím dôrazom na premáhanie utrpenia, na sebavychovu osobnosti zapôsobil na ďalší vývoj východných filozofií skôr v moralistickom než v náboženskom zmysle. Džinizmus (zakladateľom Džina, vl. menom Mahavíra Vardhamána, okolo 6. stor. pred Kr.) spája náboženské špekulácie s filozofickými úvahami, pričom hlása dualizmus a zdôrazňuje zdokonaľovanie človeka; tieto nábožensko-filozofické smery obsahujú mnoho materialistických a racionalistických prvkov. V neskoršom období v nich začínajú pevládať náboženské prvky a mysticizmus; na prelome letopočtu sa presadzuje synkritické učenie hinduizmu, zaoberajúce sa otázkou zmyslu ľudského života; moderná indická filozofia rozvíja potom princípy novovédantizmu, ale je aj pod vplyvom európskej, nezriedka náboženskej, filozofie.

</doc>
<doc id="93447" url="https://sk.wikipedia.org/wiki?curid=93447" title="Iónska filozofia">
Iónska filozofia

Iónska filozofia je grécka filozofia najstaršieho obdobia, ktorú vytvorili filozofi maloázijských iónskych miest. Je prvou etapou vývinu predsokratovskej filozofie. 

</doc>
<doc id="93448" url="https://sk.wikipedia.org/wiki?curid=93448" title="Izraelská filozofia">
Izraelská filozofia

Izraelská filozofia je židovská filozofia, ktorej centrom je Hebrejská univerzita v Jeruzaleme. Filozofia sionistického hnutia po vzniku štátu Izrael. Najvýznamnejším predstaviteľom je Martin Buber, spoluzakladateľ štátu Izrael. Hlavným cieľom je výskum predpokladov všestranného kultúrneho rozvoja Izraela.

</doc>
<doc id="93449" url="https://sk.wikipedia.org/wiki?curid=93449" title="Japonská filozofia">
Japonská filozofia

Japonská filozofia zatiaľ čo si ostrovná ríša Japonsko zachovávala v rámci veľkého kultúrneho okruhu Číny svoju samostatnosť, japonská filozofia sa vyvíjala pod čínskym vplyvom až kým sa v 19. storočí po prvýkrát dostala do kontaktu s európskou kultúrou. Na druhej strane mala krajina predpoklady k tomu, aby svojským spôsobom ďalej rozvíjala budhizmus a konfucianizmus, ktorý do Japonska prišiel z Číny.
Japonská filozofia je len dcérskou vetvou čínskej filozofie.

</doc>
<doc id="93450" url="https://sk.wikipedia.org/wiki?curid=93450" title="Filozofia jazyka">
Filozofia jazyka

Filozofia jazyka je disciplína, ktorá sa zaoberá ontologickými problémami jazyka na jednej strane a filozofickou podstatou jazykovedných teórií aj metód na druhej strane, teda základnými otázkami lingvistiky, týkajúcimi sa odôvodnenia stavby a fungovania jazyka ako prostriedku myslenia, komunikovania a vývinu spoločnosti. Filozofia jazyka sa vzhľadom na svoj zovšeobecňujúci charakter stýka s viacerými disciplínami - so semiotikou, psycholingvistikou, etnolingvistikou, sociolingvistikou, s historicko-porovnávacou jazykovedou i s teóriou prekladu.
Filozofiu jazyka považujú aj za smer filozofie 20. storočia spriaznený s pozitivistickým odporom k metafyzike a, ktorá sa zaoberá sa skôr poznaním. Predstaviteľom filozofie jazyka je Karl Otto Apel. 

</doc>
<doc id="93451" url="https://sk.wikipedia.org/wiki?curid=93451" title="Juhoslovanská filozofia">
Juhoslovanská filozofia

Juhoslovanská filozofia je skupina európskych filozofií, ktorá zahŕňa chorvátsku filozofiu, srbskú filozofiu, slovinskú filozofiu.
Samostatné filozofovanie sa na území Juhoslávie (v jeho západných častiach) objavuje už v 15. storočí v podobe humanizmu ešte pod vplyvom scholastickej tradície, najmä napätia medzi tomizmom a scotizmom.

</doc>
<doc id="93453" url="https://sk.wikipedia.org/wiki?curid=93453" title="Kanadská filozofia">
Kanadská filozofia

Kanadská filozofia je súčasť americkej filozofie, ktorá sa začína rozvíjať rokom 1945. Vyznačuje sa dvojjazyčnosťou a v súlade s tým aj s orientáciou na anglosaskú kultúru a francúzsku kultúru.

</doc>
<doc id="93454" url="https://sk.wikipedia.org/wiki?curid=93454" title="Katolícka filozofia">
Katolícka filozofia

Katolícka filozofia je náboženská filozofia, kresťanská filozofia, filozofická zložka katolicizmu.
Katolícka filozofia je filozofický systém zdôvodňujúci základné teoretické východiská katolicizmu. Oficiálnou katolíckou filozofiou je
tomizmus. 
V katolíckej filozofii existujú aj neortodoxné tendencie, napr. katolícky personalizmus, katolícky existencializmus, kresťanský evolucionizmus.

</doc>
<doc id="93455" url="https://sk.wikipedia.org/wiki?curid=93455" title="Klasická filozofia">
Klasická filozofia

Klasická filozofia je filozofia novovekého racionalizmu,
novovekého empirizmu, osvietenstva a nemeckého idealizmu. Klasickou filozofiou sa myslí vývinový interval rámcovaný
menami F. Bacon, Descartes a Hegel.
Vyvrcholenie klasickej filozofie spadá do konca 18. storočia a prvej tretiny
19. storočia.
Klasickú filozofiu zvyknú kontraponovať poklasickej filozofii alebo
súčasnej filozofii.

</doc>
<doc id="93456" url="https://sk.wikipedia.org/wiki?curid=93456" title="Mike Mills">
Mike Mills

Michael Edward Mills (* 17. december 1958, Orange County, Kalifornia, USA) je basgitarista a zakladateľ bývalej skupiny R.E.M. spolu s Billom Berrym, Peterom Buckom, a Michaelom Stipeom.

</doc>
<doc id="93459" url="https://sk.wikipedia.org/wiki?curid=93459" title="Kresťanská filozofia">
Kresťanská filozofia

Kresťanská filozofia je náboženská filozofia, filozofická zložka kresťanstva, ktorá úzko súvisí s kresťanskou teológiou alebo tvorí jej súčasť; konfrontácia kresťanskej viery s práve vládnucou dobovou filozofiou. Súčasť kresťanskej kultúry. 
Kresťanská filozofia existuje od čias cirkevných otcov (3. storočie). Hoci mnohí cirkevní otcovia filozofiu zavrhovali, filozofia sa ako kresťanská filozofia v cirkvi presadzovala – najmä od Augustina. Od vrcholnej scholastiky (13. stor.) vystupuje kresťanská filozofia ako výlev "prirodzeného svetla" a kresťanská teológia ako výlev "nadprirodzeného svetla".
Toto rozlíšenie opäť zaniká v období humanizmu a renesancie, pričom v reformácii, naopak, ožíva v podobe ostrého nepriateľstva medzi filozofiou a teológiou.
Neskôr kresťanská filozofia pokračuje v podobe (medzičasom zaniknutej) protestantskej, ako aj katolíckej novoscholastiky, ktorá na pápežov podnet od 1879 opäť ožíva ako neotomizmus, pričom sa niekedy zvykne označovať aj ako Philosophia perennis. Klasické, univerzálno-historické chápanie kresťanskej filozofie sa dnes považuje za prekonané.

</doc>
<doc id="93460" url="https://sk.wikipedia.org/wiki?curid=93460" title="Kresťanská stredoveká filozofia">
Kresťanská stredoveká filozofia

Kresťanská stredoveká filozofia je etapa kresťanskej filozofie a súčasť stredovekej filozofie koncentrovaná okolo predstavy Boha ako pôvodu a súhrnu všetkých ideí. Boh zo svojej jednoty vytvára rozmanitosť skutočnosti. Keďže všetko chápe v sebe samom, predstavuje Boh všeobecno ako také. Jednota, všeobecnosť, substancia, podstata, idea sú pojmy, ktoré opisujú Boha ako "ens realissimum" (najreálnejšie súcno).
Najvšeobecnejšie je najreálnejšie. Univerzálie ako najvšeobecnejšie rodové pojmy majú najväčší obsah reality. Proti tomuto stanovisku stredovekého realizmu vystupovali spochybňujúco predstavitelia stredovekého nominalizmu, zastávajúci názor, že univerzálie sú v konečnom dôsledku iba mená, ktorými človek označuje predmety. Vznikol spor o tom, čo je pôvodnejšie, a tým reálnejšie: či sú to univerzálne pojmy, alebo je to kresťanská stredoveká skúsenosť, ktorá hovorí o ceste k Bohu, a v konečnom dôsledku slúži na to, aby sme prerástli samých seba, aby sme prekonali samých seba. (pozri: spor o univerzálie).

</doc>
<doc id="93461" url="https://sk.wikipedia.org/wiki?curid=93461" title="Súčasná kresťanská filozofia">
Súčasná kresťanská filozofia

Súčasná kresťanská filozofia je skupina náboženskofilozofických smerov súčasnej filozofie filozoficky explikujúcich alebo rozvíjajúcich významové útvary generované katolicizmom, protestantizmom a pravoslávím v druhej polovici 19. storočia a v dvadsiatom storočí. Patrí sem napríklad novotomizmus, kresťansky orientovaný existencializmus, teilhardizmus, kresťansky orientovaný personalizmus (kresťanský personalizmus), dialektická teológia a i.

</doc>
<doc id="93463" url="https://sk.wikipedia.org/wiki?curid=93463" title="Filozofia kultúry">
Filozofia kultúry

Filozofia kultúry je súbor filozofických snáh o objasnenie fenoménu kultúry, jeho členenie podľa kultúrnych oblastí. Je to učenie o podstate, hodnote, idei, predpokladoch, cieli, hybných silách kultúry. Filozofia kultúry od svojich zárodkov v učení sofistov tematizuje kultúru v kontrapozícii k prírode, kontrapozícia "thesei" a "fysei".
Keďže kultúra existuje iba v dejinách (resp. ako dejiny), prelína sa filozofia kultúry v nejednom ohľade s filozofiou dejín, či dokonca sa niekedy považujú za totožné.
Počnúc Rousseauom vystupuje filozofia kultúry ako kritika kultúry.

</doc>
<doc id="93464" url="https://sk.wikipedia.org/wiki?curid=93464" title="Latentná filozofia">
Latentná filozofia

Latentná filozofia je filozofia existujúca v skrytej podobe ako podproces a výsledky iných
vývinových pásiem kultúry.

</doc>
<doc id="93465" url="https://sk.wikipedia.org/wiki?curid=93465" title="Latinskoamerická filozofia">
Latinskoamerická filozofia

Filozofia latinskoamerická alebo iberoamerická filozofia je vetva americkej filozofie, ktorá sa utvorila v rámci kultúrneho sveta Latinskej Ameriky.
Významným zdrojom originality je nadväzovanie na predkolumbovské obdobie, ktoré začalo asi pred 40 000 rokmi a skončilo roku 1492, keď "Nový svet" objavili Európania a zničili miestne civilizácie. Latinskoamerická filozofia sa vyznačuje intuíciou, špekuláciou a meditáciou, pričom táto posledná črta ju spája s ázijskou filozofiou.

</doc>
<doc id="93466" url="https://sk.wikipedia.org/wiki?curid=93466" title="Lingvistická filozofia">
Lingvistická filozofia

Lingvistická filozofia alebo filozofia prirodzeného jazyka je významná súčasť filozofie jazyka 20. stor., smer analytickej filozofie, ktorého jadro tvorí názor, že filozofické problémy sú problémy, ktoré možno vyriešiť (alebo odstrániť) buď tým, že jazyk zreformujeme alebo tým, že lepšie porozumieme jazyku, ktorý momentálne používame.
Pojem filozofie jazyka sa zaoberá jednak ontologickými problémami jazyka, filozofickou podstatou jazykovedných teórií a metód; rieši otázky lingvistiky jazyka a komunikácie. Predmetom výskumu je vedecká a aj nevedecká komunikácia, ktorá prebieha v jazyku, čo znamená priamy súvis so semiotikou, sociolingvistikou, etnolingvistikou, teóriami prekladu.
Filozofia prirodzeného jazyka sa delí na smery:

</doc>
<doc id="93467" url="https://sk.wikipedia.org/wiki?curid=93467" title="Cambridgeská lingvistická filozofia">
Cambridgeská lingvistická filozofia

Cambridgeská lingvistická filozofia je škola alebo smer filozofie prirodzeného jazyka, ktorej zakladateľom je Wittgenstein a predstaviteľmi sú najmä J. Wisdom, G. E. M. Anscombová, R. Rhees. Názory tejto školy sformuloval v 30-rokoch 20. storočia Wisdom v nadväznosti na názory obsiahnuté vo vtedy ešte neuverejnených Wittgensteinovych dielach Modrá a Hnedá kniha, Filozofická gramatika a Filozofické skúmania.

</doc>
<doc id="93468" url="https://sk.wikipedia.org/wiki?curid=93468" title="Oxfordská lingvistická filozofia">
Oxfordská lingvistická filozofia

Oxfordská lingvistická filozofia alebo "oxfordská škola filozofie prirodzeného jazyka" je škola alebo smer filozofie prirodzeného jazyka, ktorý sa rozvinul koncom 40. rokov 20. storočia v Oxforde. 
Opieral sa o názor, že filozofické problémy možno vyriešiť (alebo odstrániť) lepším porozumením jazyku, ktorý momentálne používame. Jeho predstaviteľmi boli John Langshaw Austin, Max Black, Peter Thomas Geach, Herbert Paul Grice, Gilbert Ryle, Peter Frederick Strawson, James Opie Urmson, John Wisdom, Ludwig Wittgenstein.

</doc>
<doc id="93469" url="https://sk.wikipedia.org/wiki?curid=93469" title="Logicko-analytická filozofia">
Logicko-analytická filozofia

Logicko-analytická filozofia je orientácia analytickej filozofie, ktorá sa orientuje na logickú analýzu jazyka a ktorej počiatky sú späté s pôsobením Moora a Russella v Cambridge, s dielom Wittgensteina a Fregeho.

</doc>
<doc id="93471" url="https://sk.wikipedia.org/wiki?curid=93471" title="Marxistická filozofia">
Marxistická filozofia

Marxistická filozofia je smer súčasnej filozofie, filozofická zložka marxizmu. V čase jej vzniku bola jedným zo scientistických prúdov poklasickej filozofie 19. storočia.
Hlavnými zložkami tejto filozofie (v jej pôvodnej podobe) sú dialektický materializmus (marxistická ontológia a gnozeológia) a historický materializmus (marxistická filozofia spoločnosti). Pôvodná marxistická filozofia vychádza predovšetkým zo zjednotenia princípu materiálnej jednoty sveta (t. j. hľadisko celostnosti, systémovosti, štruktúrnosti) a princípu vývoja (t.j. hľadisko vývinu, genézy, historickosti), čo umožňuje napríklad chápať v spoločnosti vznik, vývoj a transformáciu spoločenskoekonomických formácií, spoločenských organizmov.
Marxistickú filozofiu vytvorili najmä Karl Marx a Friedrich Engels na báze prác G. W. F. Hegela a L. Feuerbacha. Po Marxovi a Engelsovi marxistickú filozofiu rozpracúvali: Karl Kautsky, August Bebel, Georgij Valentinovič Plechanov, Lenin, György Lukács, Antonio Gramsci, Ernst Bloch, Karl Korsch, Trockij, Stalin a ďalší sovietski marxisti, čínski, indickí, japonskí marxisti, predstavitelia frankfurtskej školy, Roger Garaudy, Henri Lefebvre, Louis Althusser, Pierre Bourdieu, G. della Volpe, Cesare Luporini, Leszek Kołakowski, Karel Kosík, Egon Bondy, Jindřich Zelený, Igor Hrušovský, Ágnes Hellerová, neomarxisti, postsovietski marxisti a postmarxisti.

</doc>
<doc id="93474" url="https://sk.wikipedia.org/wiki?curid=93474" title="Filozofia matematiky">
Filozofia matematiky

Filozofia matematiky je jedna z genitívnych filozofií, súhrn filozofických úvah o matematike.

</doc>
<doc id="93476" url="https://sk.wikipedia.org/wiki?curid=93476" title="Filozofia morálky">
Filozofia morálky



</doc>
<doc id="93477" url="https://sk.wikipedia.org/wiki?curid=93477" title="Filozofia mysle">
Filozofia mysle

Filozofia mysle je vetva modernej analytickej filozofie, ktorej predmetom výskumu je povaha mysle, mentálnych javov a reprezentácií, mentálnych funkcií, mentálnych vlastností, tiež fenomén vedomia a obzvlášť vzťah mysle či vedomia k fyzickému telu resp. mozgu. A práve tzv. psychofyzický problém ako problém vzťahu mysle (prípadne duše) a tela je ústrednou otázkou, hoci zaiste sa riešia aj iné otázky, ktoré sa týkajú povahy mysle, pričom vzťah k mozgu nie je vôbec v popredí.
Filozofia mysle často spolupracuje s kognitívnymi vedami, ba až natoľko, že sa niekedy profiluje na rozhraní filozofie a špeciálnych vied, akými sú psychológia, neurobiológia a neurológia, neuropsychiatria, veda o informačných systémoch a počítačoch, lingvistika, antropológia a podobne. Hoci filozofia mysle je samostatnou bádateľskou disciplínou, je nesporné, že je pri svojom výskume odkázaná na výsledky kognitívnych vied, pretože práve špeciálne vedy o ľudskom mozgu, nervovej sústave, ľudskej psychike, modelovaní neurónových sietí v nadväznosti na informačné interaktívne siete poskytujú nenahraditeľné poznatky o samotnej dynamike ľudskej mysle. Tento široký priestor, akým disponujú kognitívne vedy, je následne zároveň priestorom pre filozofickú reflexiu a diskusiu. 
Predmet reflexie.
Filozofiu mysle možno charakterizovať prinajmenej trojako. V najvšeobecnejšom zmysle slova je to reflexia kohokoľvek o existencii subjektívnej skúsenosti v podobe presvedčení, želaní či túžob na základe snahy odhaliť povahu „sféry vnútorného“ napriek jej jedinečnosti a úzkej privátnosti. Následne v užšom zmysle ide o systematický výklad povahy, mechanizmov a schopností ľudskej mysle. Vtedy sa už bádateľ či mysliteľ usiluje dosiahnuť konkrétne výsledky nielen pre seba a pre svoj osobný záujem, ale ide o činnosť s filozofickou perspektívou. Napokon v najužšom zmysle slova je filozofia mysle filozofickou disciplínou, ktorá svoj najväčší rozmach dosiahla v prostredí anglo-americkej filozofie 20. storočia. 
Základnými problémami filozofie mysle ako filozofickej disciplíny sú 
Psychofyzický problém však naďalej zostáva centrálnou problematikou, pričom jeho možné riešenia mnohokrát osvetľujú aj iné problémy – okrem vyššie spomenutých trebárs aj mentálnu kauzalitu, problém "Ja", racionalitu, slobodu vôle, sebapoznanie a podobne. Každopádne sa filozofia mysle snaží objasniť večné otázky ako „Kto som ja? Čo je myseľ (psyché, duša, rozum, vedomie)? Aký je jej vzťah k vonkajšiemu svetu? Prežije zánik fyzikálneho tela? Majú myseľ aj iné veci či živočíchy? Aký je vzťah mysle (duše) a mozgu? Ako môže agregácia miliónov neurónov vyvolať subjektívne uvedomovanie? Aký je vzťah medzi jazykom a objektami sveta? Môžu počítače myslieť? Je duša metaforou? Prečo disponujeme myšlienkami, vierami, bolesťami? Aké je to byť človekom?“

</doc>
<doc id="93478" url="https://sk.wikipedia.org/wiki?curid=93478" title="Náboženská filozofia">
Náboženská filozofia

Náboženská filozofia je filozofická zložka náboženstva a (alebo) teológie. Je to súbor konfesionálne viazaných filozofických koncepcií. Niekedy ju považujú aj za filozofiu náboženstva. Náboženská filozofia vysvetľuje fundamentálne významové útvary generované v rámci toho ktorého náboženstva, v prvom rade významové útvary vyjadrované v úvahách o božskom alebo karmanickom. Predstaviteľom náboženskej filozofie je Romano Guardini.

</doc>
<doc id="93479" url="https://sk.wikipedia.org/wiki?curid=93479" title="Filozofia náboženstva">
Filozofia náboženstva

Filozofia náboženstva je filozofická reflexia fenoménu náboženstva, špeciálne gnozeológia, logika, metafyzika náboženstva. Počiatky modernej filozofie náboženstva siahajú až do vzniku pojmu prirodzeného náboženstva v 17. storočí. Filozofiou náboženstva bola taktiež v tom období vznikajúca "prirodzená teológia" (v protiklade k teológii zjavenia). 
Predstaviteľmi filozofie náboženstva sú Jean Améry, Peter Antes, Emil Brunner, Martin Buber, Henry Duméry.

</doc>
<doc id="93480" url="https://sk.wikipedia.org/wiki?curid=93480" title="Filozofia nahuatl">
Filozofia nahuatl

Filozofia nahuatl je filozofia Aztékov a iných kmeňov hovoriacich jazykom
nahuatl. Túto filozofiu spolu s kultúrou zničili európski dobyvatelia v jej prvopočiatkoch, ktoré zodpovedali asi tak situácii v Grécku ešte pred prvými Miléťanmi.

</doc>
<doc id="93481" url="https://sk.wikipedia.org/wiki?curid=93481" title="Národná filozofia">
Národná filozofia

Národná filozofia je súbor filozofov a filozofických učení toho ktorého národa. 
Existencia národnej filozofie sa považuje za istý indikátor kultúrnej vyspelosti alebo zrelosti národa.
Často sa do národnej filozofie zahrňujú nielen explicitné filozofické významové útvary, ale aj implicitné filozofické významové útvary.

</doc>
<doc id="93482" url="https://sk.wikipedia.org/wiki?curid=93482" title="Nemecká filozofia">
Nemecká filozofia

Nemecká filozofia je filozofia Nemecka a/alebo Nemcov.
Nemci sa podieľali už na utváraní scholastiky, kedy písali po latinsky a so svojou filozofiou boli úzko spätý so západným, aristotelovsko-platónovsko-kresťanským myslením. Prvopočiatky filozofie, ktorú možno nazvať "nemeckou", predstavuje tzv. ženská mystika (Frauenmystik).

</doc>
<doc id="93483" url="https://sk.wikipedia.org/wiki?curid=93483" title="Klasická nemecká filozofia">
Klasická nemecká filozofia

Klasická nemecká filozofia je vyvrcholenie novovekej filozofie, najvýznamnejší príspevok nemeckej filozofie v období novoveku, prezentovaný učením Kanta, Fichteho, Schellinga,
Hegela a Feuerbacha. Je to Kantov kritický idealizmus, nemecký idealizmus Fichteho, Schellinga a Hegela a antropologický materializmus Feuerbacha.

</doc>
<doc id="93497" url="https://sk.wikipedia.org/wiki?curid=93497" title="Novoveká filozofia">
Novoveká filozofia

Novoveká filozofia je tretie obdobie vo vývine filozofie, ktoré nasleduje po stredovekej filozofii. Nadväzuje na ňu súčasná filozofia. Podľa názoru niektorých autorov, v Európe začína renesančnou filozofiou. Novoveká filozofia sa rozvíja v priebehu 17. stor. a 18. stor. a kulminuje v prvej tretine 19. stor. nemeckým klasickým idealizmom.
V 16.-17. stor. sa mení aj chápanie úloh vedy a filozofie. Heslom novovekých filozofov a prírodovedcov nie je „veda pre vedu”, ale zväčšiť moc človeka nad prírodou, znásobiť silu, zdravie a krásu človeka. V tomto novom chápaní cieľov a úloh poznania sa popri ostatných rozdieloch zhoduje F. Bacon v Anglicku, Descartes vo Francúzsku a Spinoza v Holandsku.
V 15. storočí v Európe doznieva neskorá scholastika a dominuje renesančná filozofia. Významnou udalosťou v dejinách filozofie tohto storočia bolo založenie a činnosť Platónskej akadémie vo Florencii (1459).
V 16. storočí je filozofia bohatá na diela, ktoré bezprostredne uchvacujú, sú navzájom heterogénne a neobyčajne osobné. Dodnes slúžia ako živé zdroje, napr. Montaignove "Eseje", Th. More, Paracelsus, J. Böhme, Bruno, F. Bacon.
V 17. storočí sa filozofia vyznačuje, aspoň na európskej pevnine, relatívnou jednotnosťou a plynulosťou vývoja. Učenci zápasia s rovnakými problémami, ich jednotlivé riešenia na seba nadväzujú a reagujú. K tomu vytvoril obzvlášť vhodné predpoklady práve vek, v ktorom nastúpil víťazné ťaženie rozum, ktorý sa v renesancii vyhlásil za svojprávny, a v ktorom sa ideálom všetkého poznania stáva matematika.
V 18. storočí filozofia predvádza po prvý raz široký prúd filozofickej literatúry pre verejnosť. Dominuje tu osvietenstvo. Anglické osvietenstvo nachádza v Lockovi svojho prvého predstaviteľa. Locke dal anglickému svetu, ktorý vzišiel z revolúcie roku 1688, duchovné podložie a to i v politickom myslení. Hume je dôkladný analytik, ktorého skepsa je tvrdá a je založená na poctivom myslení s odvahou pozrieť na hraniciach do tváre nepochopiteľnému a nehovoriť o tom. Vo Francúzsku a Anglicku sa objavili aforistické a esejistické spisy znalcov sveta a ľudí; nazývame ich moralistami. Ich psychologická prenikavosť ich privádza aj k filozofickému stanovisku. V sedemnástom storočí tak písali vo veľkom svete dvorov La Rochefoucauld a La Bruyere, v storočí osemnástom potom Vauvenargues a Chamfort. Shaftesbury je filozofom estetickej životnej disciplíny. Veľká nemecká filozofia tvorí svojou systematickou energiou a otvorenosťou pre najhlbšie a najvzdialenejšie myšlienkové celostné vzdelanie a plnosť obsahu dodnes nevyhnutný základ výchovy akéhokoľvek vážneho filozofického myslenia: Kant, Fichte, Hegel a Schelling a sWexo.
Filozofia 1. tretiny 19. storočia zahrnuje vrcholnú fázu klasickej filozofie, poslednú fázu novovovekej filozofie.

</doc>
<doc id="93498" url="https://sk.wikipedia.org/wiki?curid=93498" title="Filozofia objektívneho ducha">
Filozofia objektívneho ducha

Filozofia objektívneho ducha je podľa Hegela je filozofia ducha, ktorá systematicky nasleduje po filozofii subjektívneho ducha a predchádza filozofii absolútneho ducha. Filozofia objektívneho ducha zdôvodňuje nevyhnutnosť objektivácie slobodného ducha, jeho zvonkajšovania sa v podobe predmetnej skutočnosti, v podobe objektívneho ducha.

</doc>
<doc id="93502" url="https://sk.wikipedia.org/wiki?curid=93502" title="Platónova filozofia">
Platónova filozofia

Platónova filozofia je súbor filozofém vytvorených Platónom, ktorého jadrom je Platónova teória ideí.

</doc>
<doc id="93503" url="https://sk.wikipedia.org/wiki?curid=93503" title="Pohanská filozofia">
Pohanská filozofia

Pohanská filozofia je mimokresťanská filozofia.

</doc>
<doc id="93504" url="https://sk.wikipedia.org/wiki?curid=93504" title="Poklasická filozofia">
Poklasická filozofia

Poklasická filozofia je súčasná filozofia z hľadiska jej typologických odlišností oproti klasickej filozofii. Vznikla v 2. tretine 19. stor..

</doc>
<doc id="93505" url="https://sk.wikipedia.org/wiki?curid=93505" title="Politická filozofia">
Politická filozofia

Politická filozofia je uvažovanie o princípoch a inštitúciách dobrého politického poriadku pri
rozhodujúcej intervencii filozofických kategórií resp. iných
filozofických významových útvarov, napr. kategórií alebo pojmov dobra, zla, boja, suverenity, vlády, moci, násilia, triedy, štátu, revolúcie, odcudzenia, emancipácie, republiky, spontaneity, inštitucionality, slobody atď. a pod.
Politická filozofia generuje predovšetkým pojem politickosti.

</doc>
<doc id="93506" url="https://sk.wikipedia.org/wiki?curid=93506" title="Poľská filozofia">
Poľská filozofia

Poľská filozofia je národná filozofia, súčasť európskej filozofie rozvíjajúca sa na území Poľska.
Významným momentom jej rozvoja je založenie Krakovskej univerzity
(1364). V 15. storočí dochádza k rozkvetu poľskej scholastiky (Matúš z Krakova).

</doc>
<doc id="93507" url="https://sk.wikipedia.org/wiki?curid=93507" title="Popperova filozofia">
Popperova filozofia



</doc>
<doc id="93509" url="https://sk.wikipedia.org/wiki?curid=93509" title="Populárna filozofia">
Populárna filozofia

Populárna filozofia je úsilie skupiny nemeckých filozofov 18. storočia sprístupňovať širšiemu publiku učenia osvietenskej filozofie, najmä filozofie Ch. Wolffa.

</doc>
<doc id="93510" url="https://sk.wikipedia.org/wiki?curid=93510" title="Portugalská filozofia">
Portugalská filozofia

Portugalská filozofia je súčasť európskej filozofie, ktorá zaznamenala výrazný rozmach v 16. storočí spojený s regeneráciou scholastiky, po ktorej sa pozvoľna dostavilo nahliadnutie významu empirického vedenia.
V čase protireformácie sa uplatňovala jezuitská škola z Coimbry (Petrus Fonseca).

</doc>
<doc id="93511" url="https://sk.wikipedia.org/wiki?curid=93511" title="Michael Stipe">
Michael Stipe

John Michael Stipe (* 4. január 1960, Decatur, Georgia, USA) je spevák a bývalý frontman zaniknutej skupiny R.E.M., kde pôsobil spolu s Billom Berrym, Mikeom Millsom, a Petrom Buckom.
Michael Stipe bol priateľ Kurta Cobaina zo skupiny Nirvana. Plánovali spolu hudobný projekt, ale nestihli spolu nič zložiť, ani napísať pred Kurtovou smrťou. Michael je aj krstným otcom dcéry Kurta Cobaina a Courtney Love, Frances Bean.

</doc>
<doc id="93512" url="https://sk.wikipedia.org/wiki?curid=93512" title="Postmoderná filozofia">
Postmoderná filozofia

Postmoderná filozofia je prúd súčasnej filozofie tematizujúci zmeny kultúry 20. storočia, v ktorých zahliada predovšetkým zmenu kultúrnej paradigmy.
Predstavitelia.
Jean Baudrillard, Cornelius Castoriadis, Gilles Deleuze, Jacques Derrida, Umberto Eco, Paul Karl Feyerabend, Michel Paul Foucault, Jürgen Habermas, Axel Honneth, Jean-François Lyotard, Odo Marquard, Giacomo Marramao, Hilary Putnam, Richard McKay Rorty, Michel Serres, Peter Sloterdijk, Robert Spaemann, Stephen Edelston Toulmin, Gianni Vattimo, Paul Virilio, Albrecht Wellmer, Wolfgang Welsch

</doc>
<doc id="93514" url="https://sk.wikipedia.org/wiki?curid=93514" title="Praktická filozofia">
Praktická filozofia

Praktická filozofia je skupina filozofických disciplín, ktoré sa zaoberajú ľudským konaním a tvorbou. 
Praktická filozofia je filozofické učenie, ktoré priamo smeruje ku konaniu a zdôvodňuje pravidlá konania človeka, ide predovšetkým o etiku.

</doc>
<doc id="93515" url="https://sk.wikipedia.org/wiki?curid=93515" title="Filozofia práva">
Filozofia práva

Filozofia práva je teória princípov (základov, predpokladov) práva a právnej vedy, veda o zdroji, podstate, platnosti, idei a účele, najvyšších normách práva. Zahrňuje všeobecné základy jurisprudencie, dedukciu, definíciu, systematiku a kritiku právnych pojmov a právnych zásad, uvažovanie o spravodlivosti.
Filozofia práva predstavuje pokus o filozofické zdôvodnenie základov a princípov práva, ale aj pokus o filozofické zdôvodnenie idey spravodlivosti. Právo sa pritom skúma aj z logického, aj zo sociologického, etického hľadiska a z hľadiska teórie poznania.

</doc>
<doc id="93516" url="https://sk.wikipedia.org/wiki?curid=93516" title="Hegelovská filozofia práva">
Hegelovská filozofia práva

Hegelovská filozofia práva tvrdí, že každý právny systém stelesňuje ideu, ktorú si daná spoločnosť vytvára o spravodlivosti ako takej. Ďalej tvrdí, že právo občana sa môže
uskutočňovať iba v štáte homogénnom a univerzálnom.

</doc>
<doc id="93518" url="https://sk.wikipedia.org/wiki?curid=93518" title="Predsokratovská filozofia">
Predsokratovská filozofia

Predsokratovská filozofia alebo raná grécka filozofia bola prvou etapou vývinu starovekej gréckej filozofie. Predstavitelia tejto filozofie pôsobili cca v rokoch 600 až 350 pred Kr., teda zväčša ešte pred verejným účinkovaním Sokrata (cca 470 – 399 pred Kr.), resp. neboli ovplyvnení jeho filozofiou. Od čias nemeckého romantizmu sa preto nazývajú "predsokratici." Ojedinele sa tiež možno stretnúť s označením "predatická filozofia", keďže jej centrom neboli Atény (Atika), ale bohaté mestá v gréckych kolóniách v západnej časti Malej Ázie a južnom Taliansku. 
Nijaké dielo predsokratikov sa nezachovalo kompletné. Všetky známe informácie tak pochádzajú od neskorších starovekých autorov, ktorí vo svojich spisoch buď priamo citujú výroky predsokratikov alebo vysvetľujú či kritizujú ich názory. 
Aristoteles (384 – 322 pred Kr.) považoval predsokratikov za "prírodných filozofov" (gr. "φυσικοί"). Theofrastos z Eresu (371 – 287 pred Kr.) vo svojom diele "Náuky prírodných filozofov" (gr. "Φυσικῶν δόξαι") ako prvý predstavil ucelený obraz o filozofických konceptoch predsokratikov. Významnejšiu pozornosť venuje predsokratikom aj historik starovekej gréckej filozofie Diogenes Laertios (3. storočie po Kr.). 
Z dostupných informácií vyplýva, že centrálnou témou predsokratickej filozofie bola otázka o pôvode všetkých vecí, o tzv. "arché" (gr. "ἀρχή"). Odpovede na ňu sa však u jednotlivých filozofov už značne odlišujú. Predsokratici sa venovali tiež etike, teológii a politickej filozofii. Mnohí z nich sa zaoberali aj matematikou a prírodnými vedami.
História a logika pojmu.
Filozofi, dnes známi ako "predsokratici", boli v staroveku označovaní ako „prví filozofi“ alebo „prírodní filozofi“. V stredovekej latinčine sa im hovorilo jednoducho "philosophi ante Socratem" (filozofi pred Sokratom). Výraz „predsokratici“ (nem. "Vorsokratiker") po prvýkrát použil nemecký filozof Johann August Eberhard v roku 1788. V 19. storočí sa o rozšírenie tohto pojmu v nemeckej jazykovej oblasti zaslúžil predovšetkým Friedrich Schleiermacher. Definitívne ustálenie termínu "predsokratici" možno datovať do roku 1903, kedy Hermann Diels publikoval svoje, vskutku rozsiahle, dielo – "Die Fragmente der Vorsokratiker" (Fragmenty predsokratikov).
Sokratovo učenie zásadným spôsobom ovplyvnilo charakter a smerovanie antickej gréckej filozofie. Tento paradigmatický obrat evidentne vnímal už aj Cicero, keď povedal, že Sokrates zniesol filozofiu z neba na zem. Z uvedeného teda vyplýva, že je oprávnené a zmyslupné rozlišovať filozofiu "pred" a "po" Sokratovi. 
Členenie a dejiny predsokratovskej filozofie.
Predsokratikov je možné roztriediť do určitých skupín alebo filozofických škôl. Zároveň však uplatňovanie odlišných klasifikačných kritérií nevyhnutne vedie k odlišným klasifikáciám. Kruciálny význam pre štúdium predsokratickej filozofie dodnes majú Dielsove "Fragmenty predsokratikov".
Siedmi mudrci.
"Bližšie informácie v hlavnom článku": Siedmi mudrci
Legendárnych "Siedmich gréckych mudrcov" možno v istom zmysle považovať za predchodcov samotných predsokratikov. Podľa antickej tradície nimi začínajú dejiny gréckej filozofie a kultúry. Jedná sa o skupinov mužov – učencov, filozofov, zväčša však politikov –, obdivovaných pre ich múdrosť a prezieravosť. Rôzni autori však ponúkajú rôzne zoznamy členov tejto ctihodnej skupiny: Platón v dialógu "Protagoras" (343a) uvádza mená siedmich filozofov, iné pramene ponúkajú iné zoznamy s rozličným počtom mien. Všetci autori sa ale zhodujú, že Táles z Milétu, tradične považovaný za „prvého filozofa“, bol jedným zo "Siedmich mudrcov". Mnohé všeobecne známe a veľmi rozšírené výroky – ako napr.: „Poznaj seba samého!“, „Cti si staršieho!“, „Maj mieru!“, „Rozpoznať správny okamih.“, „Najviac je zlých.“ – pochádzajú práve z filozofickej tradície týchto mudrcov.
Milétska škola.
"Bližšie informácie v hlavných článkoch:" Milétska škola, Táles, Anaximandros, Anaximenes z Milétu, Iónska filozofia
Grécka filozofia (a teda aj západná filozofia vôbec) vznikla v starovekých gréckych koloniálnych mestách na západnom pobreží dnešného Turecka. V 6. storočí pred Kr. pôsobili v meste Milét traja filozofi – Táles, Anaximandros a Anaximenes –, ktorí ako prví v histórii ľudstva verejne prezentovali alternatívu voči mytológii, a to v podobe racionálneho, „vedeckého“ vysvetľovania sveta.
Táles z Milétu, tradične označovaný ako „prvý filozof“, sa venoval matematike, úspešne predpovedal zatmenie Slnka a pokúsil sa racionálne vysvetliť záplavy v oblasti toku Nílu.
Aristoteles v súvislosti s predsokratikmi zdôrazňuje predovšetkým ich hľadanie „najhlbšieho základu“ resp. „prvopočiatku všetkých vecí“ (gr. "arché"). Táles z Milétu považoval za „pralátku“ vodu; jeho žiak Anaximandros však tvrdil, že onou „pralátkou“ je akési nemateriálne "apeirón", „nekonečné“, „neohraničené“, „neobmedzené“. Anaximenes zas na počiatku všetkého videl vzduch.
V dejinách filozofie sa milétski filozofi niekedy označujú aj ako „starší iónski prírodní filozofi“.
Pytagoreizmus.
"Bližšie informácie v hlavných článkoch:" Pytagoras, Pytagoreizmus
V 6. storočí pred Kr. založil Pytagoras zo Samu v gréckej kolónií Kroton, v dnešnom juhotalianskom meste Crotone, vlastnú filozofickú komunitu. Členovia tohto spoločenstva sa z úcty k svojmu zakladateľovi nazývali pytagorejci. Pytagorovo učenie sa rozšírilo aj do ďalších gréckych koloniálnych miest v južnom Taliansku, samotní pytagorejci sa angažovali i politicky.
Pytagorejci sa, na rozdiel od iných predsokratikov, nezaoberali hľadaním „pralátky“, ale venovali sa číslam a matematickým vzťahom, ktoré považovali za kľúč k všeobsiahlemu poznaniu a pochopeniu sveta. Vychádzali z predpokladu, že základné princípy univerza možno uchopiť, vyjadriť a porozumieť im pomocou mier, čísiel a proporcií. Ako príklad sa v tejto súvislosti často spomína tón vibrujúcej struny (ľubovoľného strunozvučného) hudobného nástroja. Zmenou dĺžky struny podľa daných matematických princípov proporcií je možné docieliť vznik harmonických tónov.
Pytagorejci verili, že kozmos, vytváraný protikladmi, drží pokope práve vďaka (akejsi) harmónii.
Vzťah čísel k fyzikálnym objektom bol v pytagorejskej ontológii vysvetľovaný rozlične. Spektrum výkladov siahalo od názoru, že pomery čísiel sú akýmsi (nemateriálnym) princípom sveta, až po tvrdenie, že svet v skutočnosti pozostáva z „materiálnych čísiel“.
Samotný Pytagoras je považovaný za zakladateľa západnej teórie čísiel a objaviteľa princípov hudobnej harmónie.
Pytagorejcov navzájom vždy spájalo verné priateľstvo. Dôkazom toho je napr. starogrécke rozprávanie o Damónovi a Pytiovi, ktoré sa, mimochodom, stalo námetom Schillerovej balady "Rukojemník" (Die Bürgschaft), alebo aj zmienka Diogena Laertia, že Platónovi počas jeho tretej cesty na Sicíliu v rokoch 361 – 360 pred Kr., po tom, čo upadol u syrakúzskeho tyrana Dionýza II. do nemilosti, zachránila život až intervencia pytagorejca Archytasa z Tarenta.
Pytagoreizmus sa stal jedným z najvplyvnejších filozofických smerov antického Grécka. Pytagorejské myslenie významne ovplyvnilo predovšetkým Platóna a Euklida. Pytagoreizmus možno právom pokladať za predchodcu dnešných prírodných vied, obe totiž spája snaha opísať svet pomocou čísiel a matematických vzorcov.
Pytagorejci Filolaos z Krotóna a Hiketas zo Syrakúz ako prví tvrdili, že Zem rotuje, a odmietali súdobí geocentrický model vesmíru, avšak bez toho, aby predstavili alternatívu v podobe heliocentrického modelu. Mikuláš Kopernik uvádza názory týchto dvoch pytagorejských filozofov ako príklad toho, že geocentrizmus mal svojich oponentov už v antickom Grécku.
Hérakleitos z Efezu.
"Bližšie informácie v hlavnom článku:" Hérakleitos z Efezu
V osobe Hérakleita dosiahla predsokratovská filozofia svoj prvý vrchol.
Hérakleitov spôsob myslenia býva označovaný ako polárny, dialektický či paradoxný; jeho slová pôsobia, akoby mali „dvojakú gravitáciu“. Dochované výroky a literárne fragmenty tohto efezského filozofa majú charakter sentencií, niekedy bývajú označované aj ako "gnómy." Hérakleitos evidentne často hovoril v tajuplných hádankách, svedčí o tom aj prímenie „Temný“ (gr. "ὁ Σκοτεινός"), pod ktorým bol známy už u svojich súčasníkov.
Charakteristickým znakom Hérakleitovej filozofie je vedomie skrytej jednoty protikladov. Hérakleitos hovoril, že jedna a tá istá vec sa niekedy, aj bez akejkoľvek predchádzajúcej zmeny, zdá byť niečím iným, dochádza k zmene aspektov, ba dokonca sa táto vec javí ako svoj protiklad.
Dalo by sa teda povedať, že imanentnou súčasťou každého fenoménu je aj jeho protiklad. Hérakleitos zdôrazňuje, že realitu konštituujú protikladne pôsobiace sily. Pod takýmto zorným uhlom sa Hérakleitos následne snaží analyzovať nielen vesmír a objekty, ale aj človeka a jeho vedomie, myslenie a jazyk.
Podľa Héraklita však existuje absolútny, najhlbší a nemenný základ a princíp, jediný a večný "poriadok" ("logos"; gr. "λόγος") neustále sa meniaceho a vyvíjajúceho sa "diania", celého procesu "stávania sa." Vlastným symbolom tohto trvalého princípu, "logos"-u sveta, je „oheň“. Hérakleitos však, na rozdiel od staršej iónskej filozofie, nechápe „oheň“ ako akúsi „pralátku“, ale práve ako symbol najjemnejšej štruktúry univerza, ako symbol ducha. „Oheň“ nám pomáha pochopiť univerzálnu štruktúru samotného bytia, no zároveň reprezentuje aj tajomstvo myslenia.
Ďalšími významnými symbolmi sú pre Hérakleita: „blesk“ – symbol nečakaného, náhleho zvratu; „vojna“ resp. „spor“ – symbol "napätého vzťahu" protikladov, "ktorý" je konštitučným prvkom nášho sveta; „sen“ – symbol všeobecnej nerozumnosti. 
Vo všeobecnosti možno konštatovať, že Héraklitove myšlienky sú rôznorodé a náznakovite sa dotýkajú problematík rôznych filozofických disciplín.
Hérakleitos nikdy nezaložil vlastnú filozofickú školu v prísnom zmysle slova. Niektorí autori v súvislosti s ním hovoria o tzv. „Efezskej škole“, iní ho, z čisto formálneho hľadiska, keďže sa narodil v "maloázijskom" Efeze, zaraďujú k tzv. "iónskym" filozofom.
Na Hérakleitove myšlienky však každopádne nadviazali mnohí antickí filozofi, predovšetkým Kratylos, ktorý bol, ešte pred Sokratom, učiteľom samotného Platóna. Hérakleitos ovplyvnil aj viacerých novovekých filozofov, menovite G. W. F. Hegela, F. Nietzscheho a M. Heideggera.
Eleatská škola.
"Bližšie informácie v hlavnom článku:" Eleatská škola
Tzv. „Eleatská“ filozofická škola vznikla v starogréckom koloniálnom meste Elea (lat. "Velia"), ktoré sa nachádzalo na západnom pobreží antickej provincie Lukánia. Eleatskí filozofi – elati – hlásali principiálnu jednotu a nemeniteľnosť bytia; popierali reálnu existenciu mnohosti, pohybu a vývoja.
Za zakladateľa eleatskej školy sa považuje Parmenides.
Parmenides – mimochodom Hérakleitov súčasník – zastával názor, že všetky vnímateľné zmeny a rozdiely sú len čírou ilúziou. Najhlbšou skutočnosťou nášho sveta (gr. ἀλήθεια) je nemenné a nemeniteľné "bytie". 
Nie je známe, či Parmenides a Hérakleitos o sebe navzájom vôbec vedeli. Každopádne, ťažko nájsť v dejinách starogréckej filozofie dva protikladnejšie pohľady na svet.
Ďalšími významnými eleatmi boli: Zénon z Eley, ktorý sa preslávil svojími "paradoxmi", a Melissos zo Samu.
V minulosti sa za zakladateľa eleatskej školy mylne považoval Xenofanes z Kolofónu. Napriek tomu, že pôsobil v Eley, nemožno ho – na základe súčasného stavu poznania – priamo spájať s (Parmenidovou) eleatskou filozofickou školou. Xenofanes sa preslávil predovšetkým svojou kritikou súdobých antropomorfných predstáv o bohoch. Bol stúpencom "henoteizmu", t. j. názoru, že existuje jeden najvyšší boh, ktorý sa úplne vymyká ľudským predstavám, čo však nevylučuje existenciu a uctievanie nižších, jemu podriadených božstiev. Známym sa stal jeho výrok, ktorým (dokonale) vystihol problém náboženského antropomorfizmu: „Keby mali kone nejakých bohov, títo bohovia by vyzerali ako kone.“
Atomisti (mladší iónski prírodní filozofi).
"Bližšie informácie v hlavnom článku:" Atomizmus, Antický atomizmus
Všetky veci sa podľa atomistov v konečnom dôsledku skladajú z nepatrných, nedeliteľných (gr. "ἄτομος") čiastočiek, nazývaných "atómy", ktoré majú rôzne tvary a veľkosť, pohybujú sa sami od seba v prázdnom priestore, spájajú sa a rozpájajú, a tak vytvárajú mnohotvárnosť javov.
Predstavitelia atomistickej filozofie považovali atómy za onú bájnu „pralátku“ ("arché"). Atóm ako taký je abstraktum; základný element každého súcna; neviditeľná, najsubtílnejšia materiálna štruktúra vecí, postihnuteľná len rozumom. Svet je matematicky uchopiteľný a prísne deterministický.
V princípe je táto antická teória dodnes základom mechanistického resp. materialistického chápania sveta.
Zakladateľmi atomistickej filozofickej školy boli Leukippos z Milétu a jeho žiak Démokritos z Abdér.
Atomizmus stojí na dvoch postulátoch:
Atomisti, usilujúc sa o akúsi strednú cestu medzi eleatskou a Hérakleitovou filozofiou, nahradili predstavu „nemeniteľného bytia“ konceptom „večne existujúcich atómov“, pojem „ničota“ výrazom „prázdnota“, predstavu „nehybnosti“ a „jednoty“ konceptom „pohybu“ a „mnohotvárnosti“.
V dôsledku atomistickej filozofie sa svet po prvýkrát stal zrozumiteľným aj bez metafyziky.
V myšlienkach atomistických filozofov sa nachádzajú o. i. aj prvé náznaky úvah o zrážkach telies, gravitácii, kauzalite, princípe zachovania hmotnosti a hybnosti či zákone akcie a reakcie, atď. Stretávame sa tu dokonca s jednoduchými vedeckými "modelmi" (t. j. zámerne simplifikovanými obrazmi reálnej skutočnosti).
Ďalšími predstaviteľmi atomizmu boli: Nessas, Metrodoros z Chiosu, Diogenes zo Smyrny, Anaxarchos, Hekataios z Abdér, Apollodoros z Kyziku, Nausifanes z Teosu, Diotimos, Bion z Abdér, Bolos z Mendesu.
Atomistické myšlienky ovplyvnili aj Platónovu a Epikurovu filozofiu.
Poeleatská prírodná filozofia – pluralizmus.
"Bližšie informácie v hlavnom článku:" Poeleatská prírodná filozofia
Poeleatskí prírodní filozofi, nazývanej aj „pluralisti“, sa pokúšali zmieriť Parmenidovu náuku o iluzórnosti zmien s reálnou skúsenosťou zjavne existujúcich, zmyslami vnímateľných zmien vonkajšieho sveta. Pluralizmus je teda syntézou iónskej a eleatskej filozofie: uznáva reálnu mnohosť na bytostnej úrovni a pohyb.
Hlavnými predstaviteľmi tohto filozofického smeru boli Empedokles a Anaxagoras. Niektorí autori však považujú za podmnožinu poeleatskej prírodnej filozofie aj atomizmus.
Empedokles nadviazal na filozofiu milétskej školy, pričom do nej vniesol pytagorejské, eleatské i hérakleitovské prvky. Je autorom najznámejšej formulácie starogréckej náuky o štyroch elementoch (oheň, voda, vzduch, zem).
Anaxagoras priniesol iónsku filozofiu do Atén. Známymi sa stali aj jeho žiaci Archelaos a Metrodros z Lampsaku.
Sofisti.
"Bližšie informácie v hlavnom článku:" Sofisti
Sofisti boli poslednými predsokratickými filozofmi. Za skutočné "arché" považovali ľudskú kultúru, ba dokonca samotného človeka. Ponúkali konkrétne rady pre dobrý, šťastný a úspešný život. Dôraz kládli na prepojenie teórie s praxou. Veľký význam u sofistov zohrával aj koncept "areté" (gr. ἀρετή).
Myšlienky jednotlivých sofistov sú po každej stránke natoľko odlišné, že nemožno hovoriť o akejsi jednotnej „sofistickej náuke“. Napriek tomu však mali sofisti niekoľko spoločných znakov: boli to potulní učitelia, odborníci vo svojich oblastiach, kozmopoliti, no zároveň však i veční cudzinci bez občianskych práv, ktorí záujemcom sprostredkúvali vedomosti len za určitú odmenu. Hlásali, že každý človek je sám v sebe jediným kritériom svojej interpretácie sveta. Známy je Protagorov výrok: „Človek je mierou všetkých vecí.“ Zdôrazňovali rozdiel medzi prirodzeným právom a spoločenskými konvenciami. Základom poznania je podľa sofistov zmyslové vnímanie.
Hoci sú dochované výroky sofistov často až priveľmi vágne a neurčité, predsa len možno konštatovať, že osvietené pôsobenie sofistov malo pre ľudí onej doby blahodarný význam.
Každopádne, sofistom primárne išlo o právne a rétorické víťazstvá, poznanie pravdy bolo pre nich druhoradé. Príkladom takéhoto prístupu je aj známy paradox „Protagoras contra Euathlus“.
Jedným z najznámejších predstaviteľov sofistov bol filozof Gorgias z Leontín. Vo svojom diele "O nesúcne alebo o prírode" obhajoval tézu, že nič nie je, a ak by aj niečo bolo, bolo by to nepoznateľné, a ak by aj predsa len niečo bolo poznateľné, nebolo by to vyjadriteľné slovami, a teda by nebolo možné sprostredkovať túto informáciu druhému človekovi.
Hodnotenie sofistov bolo a stále je veľmi kontroverzné. Podľa Platóna už Sokrates kritizoval ich neúnosný, neprimeraný, deštrukčný relativizmus a skepticizmus. Naopak, uznania sa sofistom dostalo v 19. storočí, napr. aj zo strany nemeckého filozofa G. W. F. Hegela. V súčasnosti však opäť prevládala Sokratov resp. Platónov pohľad.
S istotou možno konštatovať, že pôsobenie sofistov významnou mierou prispelo k zániku tradičných spoločenských hodnôt. Otázkou zostáva, či boli sofisti v skutočnosti akýmisi „antickými osvietencami“ alebo len obyčajnými predajnými relativistami.
K sofistom patrili aj filozofi Alkidamas z Elaie, Lykofrón, Thrasymachos z Chalcedónu, Kallikles z Atén, Kritias, Prodikos, Hippias z Elidy, Antifón z Atén, Diogenes z Apollónie.
Ostatní.
Mnohých predsokratických filozofov nie je možné jednoznačne zaradiť do žiadnej z uvedených skupín. Nasledujúci zoznam ponúka mená niektorých z nich:
Reflexie.
V dejinách sa stretávame s najrôznejšími názormi na predsokratovských filozofov.
V staroveku, počnúc Platónom, resp. Sokratom, cez helenizmus, až po novoplatonizmus a rímsku filozofiu, sa predsokratikom venovala veľká pozornosť.
Diela starovekých autorov sa v stredoveku uchovávali v kláštorných knižniciach, veľký význam mali v arabskom i byzantskom kultúrnom okruhu.
Začiatkom novoveku vznikli prvé zbierky antických textov, zaslúžili sa o to najmä takí učenci ako Poggio Bracciolini, Henricus Stephanus, Erazmus Rotterdamský alebo Johann Albert Fabricius.
Prvé vydanie fragmentov predsokratických filozofov pochádza z roku 1573. Cenným prameňom textov prvých starogréckych filozofov sú rozsiahle historicko-systematické práce nemeckého protestantského teológa a filozofa Johanna Jakoba Bruckera (1696 – 1770). V 18. storočí tak postupne stúpal záujem o predsokratickú filozofiu, seriózne štúdium predsokratikov však začína až Friedrichom Schleiermacherom a G. W. F. Hegelom. U Friedricha Nietzscheho už zohrávajú kľúčovú úlohu.
V 20. storočí obohatili reflexiu predsokratickej filozofie nové impulzy, ktoré vychádzali či už zo strany historickej vedy, klasickej filológie a Nábožensko-dejinnej školy alebo Heideggerovej filozofie a filozofickej hermeneutiky.
Filozofi však reflektovali predsokratikov dlhú dobu, pod vplyvom rôznych predsudkov, veľmi selektívnym spôsobom. Do predsokratickej filozofie si mnohí neskorší filozofi len projektovali svoje vlastné myšlienky. Nemožno zabúdať, že predsokratici sú mimoriadne heterogénnou skupinou, často zastávajú odlišné, ba až protikladné postoje. Veľkú úlohu tu zohráva aj fakt, že nijaké dielo nijakého predsokratika sa nezachovalo kompletné. Všetko, čo o nich vieme, pochádza zo zmienok v spisoch neskorších autorov. Tí však myšlienky oných ctihodných mudrcov neraz modifikovali či dokonca dezinterpretovali, aby nimi mohli podoprieť svoje vlastné filozofické názory. Niektorí predsokratickí filozofi sa stali všeobecne známymi, iní postupne upadli do zabudnutia.
V predsokratickej filozofii dnes už nikto nehľadá bájne „korene“ západnej racionality a kultúry. Je totiž zrejmé, že aj predsokratici museli vychádzať z poznatkov, kultúry a myslenia predchádzajúcich generácií. Tvrdenie, že zrod gréckeho myslenia je výsledkom prechodu od mýtu k logosu, je v súčasnosti považované za hrubú simplifikáciu. Pretože, čo je v skutočnosti logos a čo je v skutočnosti mýtus? Nemôže sa v istom momente ukázať, že mýtus je v skutočnosti (už) logosom a zdanlivý logos (ešte) mýtom?
Správnejšie je preto zrejme hovoriť, že predsokratici stoja kdesi "uprostred". Zaiste si so sebou prinášajú čosi zo starodávnych čias, no usilujú sa to rozvíjať. Avšak, nerozvíjajú náhodou z veľkej časti skôr rôzne (zdedené) metafyzické idey a mýticko-náboženské predstavy? Predsokratici, vychádzajúc z úvah o "arché", filozoficky rozpracovali pojmy ako „svet“, „bytie“, „stávanie sa“, „číslo“ alebo „logos“. Je však existencia "arché" vôbec dokázaná? Takýmto a podobným kritickým otázkam sa jednoducho nie je možné vyhnúť. 
Každopádne, predsokratici „pripravili pôdu“ pre neskorších veľkých filozofov. Čo však, samozrejme, neznamená, že by ich myšlienky dnes neboli aktuálne: Xenofanova kritika antropomorfných predstáv bohov je súčasťou modernej kritiky náboženstva, moderná psychoanalýza sa nevyhne reflexii Empedoklovej náuky o láske a nenávisti, Zénonove paradoxy dodnes zamestnávajú filozofov, matematikov i fyzikov. Nad výrokmi predsokratických filozofov uvažovali vo svojich dielach aj také osobnosti ako Friedrich Hölderlin, Samuel Beckett, Karl Marx alebo Karl Popper. Filozofi Martin Heidegger a Friedrich Nietzsche a astronóm Carl Sagan hodnotili predsokratikov pozitívne, ba dokonca si neodpustili ani niekoľko kritických poznámok na adresu Platóna a Aristotela.
Nietzsche a Heidegger totiž tvrdili, že západná metafyzika, počnúc Platónom, si v skutočnosti, žiaľ, nikdy neosvojila jednu z najpodstatnejších intencií predsokratickej filozofie – t. j. snahu vnímať a poznávať svet nie len rozumom. Nemožno nespomenúť, že tento postreh významne ovplyvnil modernú reflexiu predsokratickej filozofie.
Nietzsche vo svojom diele "Filozofia v tragickom období Grékov" o. i. kritizuje aj tradičné rozlišovanie medzi svetom fyzikálnym a svetom metafyzickým, pričom vychádza predovšetkým zo zradikalizovanej podoby Hérakleitovej náuky o „stávaní sa“.
Martin Heidegger nadväzuje na Nietzscheho úvahy. Samotné predsokratické myslenie dokonca považoval za prameň svojej vlastnej filozofie. Heidegger sa chcel zámerne vrátiť k tým princípom predsokratickej filozofie, ktoré tradičná metafyzika, podľa neho na škodu veci, zanedbala resp. zavrhla: rozdiel medzi bytím a súcnom (základ Heideggerovej náuky o ontologickej diferencii), časová ohraničenosť existencie, analýza existencie cez optiku smrti a chápanie pravdy ako „toho, čo nie je skryté“ (ἀ-λήθεια).
Nietzschemu a Heideggerovi sa podarilo vrátiť myšlienky "predsokratických" („pred-metafyzických“) filozofov do centra filozofickej diskusie. I keď "ich" obaja často len zužitkovávali pre potreby vlastnej filozofie.
Karl Jaspers vo svojom "Úvode do filozofie" píše:„Predsokratici majú ono osobité čaro, ktoré je charakteristické pre „začiatky“. Vecne im porozumieť je nesmierne ťažké. Treba sa preto pokúsiť oprostiť od akéhokoľvek „filozofického vzdelania“, ktoré by nám rozličnými myšlienkovými alebo jazykovými štruktúrami neumožňovalo vnímať bezprostrednosť ich myslenia. Myšlienky predsokratikov sú výsledkom sformulovania najstarších dojmov ľudstva z „dotyku s bytím“. Sme pri tom svedkami prvého „osvietenia mysle“. Každý z týchto veľkých mysliteľov má takú charakteristickú, sebe vlastnú, prísnu jednotnosť štýlu, aká sa už od oných čias vskutku neobjavila. Keďže sa z ich diel zachovali len zlomky, väčšina interpretov nedokáže odolať pokušeniu čosi pridať. Každopádne, je to všetko akési tajuplné.“

</doc>
<doc id="93519" url="https://sk.wikipedia.org/wiki?curid=93519" title="Filozofia príhod">
Filozofia príhod

Filozofia príhod alebo filozofia udalostí alebo filozofia príbehov alebo naratívna fenomenológia (nem. "Philosophie der Geschichten" alebo "Geschichtenphilosophie") je filozofia nemeckého mysliteľa Wilhelma Schappa, podľa ktorej je človek a jeho miesto vo svete príbehovo (príhodovo, udalostne) štruktúrované; príbehovosť je najzákladnejšou vlastnosťou ľubovoľnej entity. Všetko, k čomu pristupujeme, i k nám samým a všetko čo je v nás samých, už nachádzame zapletené do príbehov, už nachádzame ako to, čo má alebo malo svoj príbeh. Príbeh, príhoda je prefenomén, praútvar, to posledné či prvé, s čím sa stretávame. Nejde tu teda iba o príhody/príbehy, o ktorých sa rozpráva medzi ľuďmi, ktoré opisujú historici, ktoré líčia romány, rozprávky, divadelné predstavenia, filmy, náboženské mýty atď. Okrem týchto cudzích pribehov máme svoje vlastné príbehy/príhody, do ktorých sme pohrúžení, keď bdieme, snívame alebo sme opojení. Schappova filozofia príhod/príbehov chápe príbehovosť/príhodovosť ako všeobsahujúci superexistenciál, ako "bytie zapletené do príbehov" (das In-Geschichten-verstrikt-sein). Príbeh je spojením nekonečného počtu existenciálií alebo životných podôb/foriem, ktoré sa navzájom kvalifikujú, ktoré interkorelujú a v nijakom prípade sa umelo nedajú od seba oddeliť.

</doc>
<doc id="93520" url="https://sk.wikipedia.org/wiki?curid=93520" title="Prírodná filozofia">
Prírodná filozofia

Prírodná filozofia je filozofická disciplína, ktorá sa zaoberá prírodou. Prírodná filozofia je súčasťou teoretickej filozofie. 
Približne od 7. storočia pred n.l. sa v Grécku začína rodiť teoretické myslenie ktoré je vymedzené od mytológie. Grécku mystiku nahradil rozum a počiatok sveta sa začal chápať ako látka ktorá pri všetkých zmenách ostáva rovnaká.
Základný pojem je bytie. 

</doc>
<doc id="93521" url="https://sk.wikipedia.org/wiki?curid=93521" title="Poeleatská prírodná filozofia">
Poeleatská prírodná filozofia

Poeleatská prírodná filozofia alebo pluralistická škola je záverečná etapa predsokratovskej filozofie. Bola to škola predsokratovských filozofov, ktorí sa pokúšali zmieriť Parmenidovo odmietnutie zmeny so zjavne existujúcou zmenou vonkajšieho sveta sprostredkúvanou zmyslami. Do tejto školy patrili Anaxagoras, Archelaus, Empedokles a starogrécki atomisti. Učenie poeleatskej prírodnej filozofie je syntézou iónskej filozofie a eleatskej filozofie: uznáva reálnu mnohosť (korene vecí u Empedokla, semená vecí u Anaxagora, atomy u atomistov) a pohyb.

</doc>
<doc id="93522" url="https://sk.wikipedia.org/wiki?curid=93522" title="Filozofia prírody">
Filozofia prírody

Filozofia prírody alebo naturfilozofia je jedna z genitívnych filozofií. Je to súhrn všetkých filozoficko-špekulatívnych pokusov o systematické vysvetlenie prírody, jej podstaty, foriem, javov a pohybu.
Názory filozofov.
Francis Bacon.
Podľa Francisa Bacona je filozofia prírody najdôležitejšia časť filozofie a základ všetkých vied. Ňou získané poznanie prírody musí zodpovedať skutočnosti a nesmie byť ovplyvnené nijakými osobnými náladami a predpojatosťami (anticipatio), ale musí sa opierať len o pozorovanie a skúsenosť. Na dosiahnutie tohto cieľa je potrebná nová metóda filozofovania, majúca dve fázy: negatívnu a pozitívnu. "Negatívna fáza" metódy filozofovania spočiva v nachádzaní a odstraňovaní všetkých prameňov chýb. Negatívnou metódou sa najskôr odstraňuje všetko, čo nepochádza z vecí samých, ale čoho zdrojom sú falošné predstavy o nich (idola). Negatívna metóda má pripraviť pôdu a prispôsobiť rozum na prijatie pozitívnej metódy v poznávaní sveta prírody. "Pozitívna fáza" metódy filozofovania spočiva v ukazovaní prostriedkov vedúcich k získaniu systematického vedenia o svete prírody. Pozitívna metóda spočíva v experimente a v indukcii.
Roger Bacon.
Filozofia prírody podľa Rogera Bacona patrí k prírodovedným a empirickým disciplínam.
Georg Wilhelm Friedrich Hegel.
Filozofia prírody je podľa Georga Wilhelma Friedricha Hegela časť filozofie zaoberajúcej sa prírodou ako inobytím ducha.
Ján Letz.
Filozofia prírody je podľa Jána Letza súčasťou filozofie kozmickej reality.

</doc>
<doc id="93527" url="https://sk.wikipedia.org/wiki?curid=93527" title="Filozofia prirodzeného jazyka">
Filozofia prirodzeného jazyka



</doc>
<doc id="93529" url="https://sk.wikipedia.org/wiki?curid=93529" title="Prvá filozofia">
Prvá filozofia

Prvá filozofia je ontológia, metafyzika, výskum najvyšších princípov.
Podľa Aristotela je to druh vedy, ktorý skúma súcno ako súcno a to, čo mu osebe prináleží. Je to skúmanie prvých príčin súcna ako súcna. Je to filozofická disciplína, ktorá sa pestuje ako najvlastnejšie jadro filozofie, ako ontológia. Pritom nerozlučnou súčasťou ontologického skúmania je aj skúmanie otázok teórie poznania (čo je pravda, aké cesty vedú k poznaniu pravdy a pod.).

</doc>
<doc id="93532" url="https://sk.wikipedia.org/wiki?curid=93532" title="Rakúska filozofia">
Rakúska filozofia

Rakúska filozofia je súčasť európskej filozofie, špecifický európsky kultúrny fenomén význačný najmä tým, čo sa označuje ako rakúska filozofická tradícia alebo filozofia
podunajskej monarchie: filozofické hnutie, ktoré podstatným spôsobom formovalo duchovný a kultúrny vývoj stredoeurópskeho regiónu.
Rakúsku filozofickú tradíciu reprezentuje postupnosť Bernard Bolzano - Franz Brentano - žiaci F. Brentana - raný L. Wittgenstein - viedenský krúžok.
Z tejto postupnosti sa po Brentanovi oddeľuje nemenej významná postupnosť predstaviteľov rakúskej ekonomickej školy:
Karl Menger - Friedrich von Wieser - Eugen von Böhm-Bawerk - Ludwig von Mises - Friedrich August von Hayek.
Svojbytný a originálny charakter rakúskej filozofickej tradície spočíva najmä v tom, že táto tradícia predstavuje radikálnu kritickú opozíciu voči filozofii pestovanej v ostatných nemecky hovoriacich krajinách, to znamená voči nemeckej klasickej filozofii a filozofickým prúdom z nej vychádzajúcim alebo sa k nim navracajúcim. 
Veľké odmietnutie pruskej, neskôr ríšskonemeckej filozofie je pôvodne zamerané proti jej (transcendentálnemu) subjektivizmu; v ďalšom vývoji sa však tento kritický postoj rakúskej filozofie orientuje stále zreteľnejšie proti totalitárnemu a etetistickému duchu nemeckého transcendentálneho subjektivizmu a všetkých jeho filiácií vrátane marxizmu.
Protitotalitárna orientácia rakúskej filozofickej tradície sa nerealizuje primárne v rovine politického myslenia (s výnimkou T. G. Masaryka), ale v podobe kritiky východiskových filozofických predpokladov nemeckého transcendentálneho subjektivizmu spojenej s hľadaním nových ontologických fundamentov, schopných zastávať funkciu filozofickej legitimizácie individualisticko-liberalistického videnia sveta a zodpovedajúceho chápania demokracie. 
Táto funkcia sa realizovala najmä v brentanovskej syntéze aristotelizmu a kartezianizmu, ktorá je východiskom tak Masarykovho demokratizmu, ako aj liberalistického učenia rakúskej ekonomickej školy, ako aj pôvodnej netranscendentalistickej verzie Husserlovej fenomenológie.
Na rozdiel od nemeckej klasickej filozofie, na ktorú možno z istého hľadiska nazerať ako na spôsob filozofickej legitimizácie túžby Nemcov po jednotnom štáte, sa rakúska filozofická tradícia formuje v podmienkach existujúceho štátneho celku. 
Hlavným mravným a politickým cieľom prezieravých vrstiev rakúskej spoločnosti bolo preto presadenie štátneho usporiadania, ktoré by etnickým a sociálne rôznorodým zložkám rakúskej monarchie poskytovalo možnosti autonómnej národnej a politickej existencie. Z tejto optiky sa tuhý a nedemokratický viedenský centralizmus musel nevuhnutne javiť ako niečo, čo v dlhodobej perspektíve ohrozuje samotné základy rakúskeho štátu.
Ďalším zdrojom antitotalitárnej a antiautoritárnej orientácie rakúskej filozofickej tradície je negatívny postoj Bolzana, Brentana, Masaryka, Stumpfa, Martyho atď. k autorite katolíckej cirkvi; tento negatívny postoj je obzvlášť zrejmý v Bolzanových konfliktoch s jeho cirkevnou vrchnosťou, v Brentanovom zrieknutí sa kňazského úradu a v Masarykovej konverzii k protestantizmu.
Príznačná je aj afinita rakúskej filozofie k anglosaskej i francúzskej filozofickej tradícii (Brentanove vzťahy k Descartovi a J. S. Millovi, Masarykov príklon k Humovi a Comtovi atď.) V priebehu 20. storočia dochádza dokonca k priamej integrácii anglosaskej a rakúskej filozofickej tradície napr. vo vzťahu A. Smith - F. A. von Hayek), pričom rakúska filozofia bola schopná priniesť anglosaskej tradícii veľmi významné podnety (Wittgenstein, Popper).
Základom štýlu práce rakúskych filozofov je prísne vedecká práca s pojmami, sústredená na ich analýzu a programovo sa zriekajúca veľkých generalizácií. Na rozdiel od nemeckej klasickej filozofie budovanej "zhora", t. j. na základe apriórnych predpokladov, ktorým sa musia prispôsobovať zistené fakty, je filozofia v rakúskej tradícii budovaná vždy "zdola" - na báze evidentne zahliadnutých daností. 
Najvýznamnejším dokladom tohto antimetafyzického trendu je práve Brentanova empirická psychológia, z ktorej vyrastá aj jeho ontológia a etika.

</doc>
<doc id="93533" url="https://sk.wikipedia.org/wiki?curid=93533" title="Filozofia reality">
Filozofia reality

Filozofia reality je súbor filozofických úvah alebo systém pojmov týkajúcich sa reality. Podľa Jána Letza filozofia reality skúma realitu v jej štruktúre a v jej systémovom okolí. V rámci filozofie reality vystupujú do popredia tri pojmy, 
"pojem jestvujúca, pojem bytia a pojem ničoty". Filozofia reality je osobitná súčasť filozofie existenciality. Skúma jestvujúce a bytie všetkého toho, čo reálne existuje alebo môže existovať. Sem patrí predovšetkým filozofická teória reality a ontológia.

</doc>
<doc id="93538" url="https://sk.wikipedia.org/wiki?curid=93538" title="Renesančná filozofia">
Renesančná filozofia

Renesančná filozofia je súhrn filozofických učení 15.–16.storočia, ktorých cieľom bola emancipácia človeka cestou návratu k prirodzenosti života, spoločenského zriadenia, práva a viery. Renesančná filozofia je podstatná súčasť renesančnej kultúry. Filozofia v období renesancie sa pokúšala byť autonómna, jej predstavitelia pociťovali potrebu oslobodiť ju spod dohľadu teológie. Úlohou vtedajšej filozofie bolo pomôcť človeku stať sa pánom a vlastníkom prírody.
Podľa F. Novosáda:
Hlavnou zvláštnosťou filozofického myslenia obdobia renesancie je jej protischolastický charakter. Treba mať na pamäti, že scholastika je počas celého skúmaného obdobia oficiálne uznávaná cirkvou, ako aj štátom a prednáša sa na univerzitách. Filozofia, ktorú rozvíjajú humanisti, prestáva byť slúžkou teológie.

</doc>
<doc id="93541" url="https://sk.wikipedia.org/wiki?curid=93541" title="Filozofia revolučných demokratov">
Filozofia revolučných demokratov

Filozofia revolučných demokratov je súhrn filozofickych názorov revolučnych demokratov a filozofický smer, ktorý sa rozvíjal v 19. storočí v dvoch etapách:
Vo filozofii revolučných demokratov prevládal materializmus a utopický socializmus.

</doc>
<doc id="93542" url="https://sk.wikipedia.org/wiki?curid=93542" title="Rímska filozofia">
Rímska filozofia

Filozofia rímska je etapa antickej filozofie; sebareflexívna súčasť rímskej kultúry, pre ktorú je charakteristické úsilie obohatiť sa gréckym, najmä helénskym filozofickým myslením. Dôležitým impulzom v tomto smere bola návšteva aténskych vyslancov v Ríme v polovici 2. st. pred Kr., medzi ktorými boli najvýznamnejší predstavitelia vtedy existujúcich gréckých filozofických škôl. Približne od tohto obdobia sa v Ríme rozvíjajú tri filozofické prúdy: rímsky stoicizmus, rímsky epikureizmus a rímsky skepticizmus. Okrem nich sa rozvinul rímsky eklekticizmus a rímsky synkretizmus. Na pôde Rímskej ríše sa rozvíjal ďalej novoplatonizmus, novopytagoreizmus, gnostické učenia a vzniká a rozvíja sa kresťanská filozofia.

</doc>
<doc id="93543" url="https://sk.wikipedia.org/wiki?curid=93543" title="Romantická filozofia">
Romantická filozofia

Romantická filozofia je súhrn filozofických názorov predstaviteľov romantizmu, pri ktorých tvorbe dominovala intuícia a umelecké postupy. 
Romantická filozofia sa vyznačovala chápaním sveta ako organizmu alebo ako umeleckého diela. Išlo jej o uchopenie plnosti a konkrétnosti života, životného sveta.

</doc>
<doc id="93545" url="https://sk.wikipedia.org/wiki?curid=93545" title="Ruská filozofia">
Ruská filozofia

Ruská filozofia je filozofia ruského národa, súčasť európskej filozofie so silnou náboženskou tradíciou (pravoslávie) a výrazným zastúpením marxistickej filozofie (pozri: sovietska filozofia); sebareflexívna súčasť ruskej kultúry.
V 10. stor. - 17. stor. sa ruské filozofické myslenie vyvíjalo v podmienkach feudalizmu, keď sa predstavy o človeku a svete zlaďovali s náboženstvom.
Pred zavedením kresťanstva (10. stor.) dominoval na Rusi pohanský svetonázor, úzko spätý so zbožštením prírodnych síl. Po Októbrovej revolúcii postupne ruská filozofia z veľkej časti ustrnula alebo sa premenila na stranícku doktrínu.

</doc>
<doc id="93547" url="https://sk.wikipedia.org/wiki?curid=93547" title="Severoamerická filozofia">
Severoamerická filozofia

Severoamerická filozofia alebo filozofia USA je vetva americkej filozofie, ktorá sa utvorila v rámci kultúrneho sveta Severnej Ameriky. 
Za zakladateľa severoamerickej filozofie niekedy pokladajú
G. Berkleyho, ktorý pobýval v Amerike v rokoch 1728-1731. Hlavne jeho podnetom totiž vďačia za svoj vznik začiatky idealisticko-teistickej filozofie v úzkej nadväznosti na Bibliu v tzv. novoanglickej teológii. Najvýznamnejším
mysliteľom tejto skupiny bol Jonathan Edwards. V roku 1800 prenikla do USA filozofia osvietenstva, neskôr sa rozvíja transcendentalizmus R. W. Emersona a ďalšie smery filozofie 19. stor. a filozofie 20. storočia.

</doc>
<doc id="93548" url="https://sk.wikipedia.org/wiki?curid=93548" title="Šintoistická filozofia">
Šintoistická filozofia

Šintoistická filozofia je smer japonskej filozofie tvorený súhrnom filozofém šintoizmu.

</doc>
<doc id="93549" url="https://sk.wikipedia.org/wiki?curid=93549" title="Škótska filozofia">
Škótska filozofia

Škótska filozofia je významná súčasť britskej filozofie rovíjajúca sa v úzkom spojení s anglickou filozofiou (ako jej regionálna súčasť) na území Veľkej Británie v podstate v podmienkach nesamostatnosti Škótska.
Pozri aj.
škótska škola

</doc>
<doc id="93551" url="https://sk.wikipedia.org/wiki?curid=93551" title="Novoveká slovenská filozofia">
Novoveká slovenská filozofia

Novoveká slovenská filozofia je súčasť novovekej filozofie rozvíjajúca sa na území Slovenska od 15. storočia do polovice 19. storočia Zahŕňa predovšetkým "slovenskú renesančnú filozofiu", "slovenskú osvietenskú filozofiu", "filozofiu slovenského národného obrodenia", "slovenskú romantickú filozofiu".

</doc>
<doc id="93552" url="https://sk.wikipedia.org/wiki?curid=93552" title="Stredoveká slovenská filozofia">
Stredoveká slovenská filozofia

Stredoveká slovenská filozofia je súčasť stredovekej filozofie rozvíjajúca sa na území Slovenska v 9. -15. stor.; prvé obdobie vývinu slovenskej filozofie, ktoré začalo vyžarovaním filozofických významových útvarov patristiky, ranej scholastiky a z myslenia Konštantína Filozofa na jeho veľkomoravských učeníkov pochádzajúcich z územia Slovenska.
V 1. polovici 11. stor. Slovensko zasahuje vplyv sv. Romualda z Talianska (kamalduli). Vývin stredovekého slovenského filozofického myslenia kulminuje v programe Academie Istropolitany založenej v Bratislave roku 1465.
Zdrojmi stredovekej slovenskej filozofie sú popri predkresťanských skúsenostiach o mieste človeka vo svete nemecká franská náboženská misia so stopami po učení írsko-škótskej misie, ktorá pôsobila v Salzburgu, ďalej grécka a talianska misia. "Náboženské misie používali síce latinčinu ako liturgický (obradný, bohoslužobný) jazyk, ale základné náboženské texty museli byť preložené do domáceho jazyka (krstný sľub, Vyznanie viery, Otčenáš, Desatoro a spovedná formula)." 

</doc>
<doc id="93553" url="https://sk.wikipedia.org/wiki?curid=93553" title="Súčasná slovenská filozofia">
Súčasná slovenská filozofia

Súčasná slovenská filozofia je časťou súčasnej filozofie rozvíjajuca sa na území Slovenska od polovice 19. stor. dodnes. Je jadrom sebareflexívnej zložky súčasnej slovenskej kultúry.
Súčasná slovenská filozofia nadväzuje na novovekú slovenskú filozofiu pri intenzívnom čerpaní zo súčasnej západnej filozofie, najmä novotomizmu, pozitivizmu, marxizmu
a existencializmu a zo súčasnej východnej filozofie, najmä z intuitívneho realizmu
a sovietskej filozofie. Z mien, ktoré najviac ovplyvnili súčasnú slovensku filozofiu možno uviesť napr.: Tomáš Akvinský, Martin Luther, Johann Gottfried von Herder, Georg Wilhelm Friedrich Hegel, Karl Marx, Henri Bergson, Lev Nikolajevič Tolstoj, Tomáš Garrigue Masaryk, Nikolaj Onufrievič Losskij,
Vladimir Iľjič Lenin, Martin Heidegger a Jan Patočka.
V súčasnej slovenskej filozofii možno v súlade so všeobecnou periodizáciou filozofie vyčleniť:
Najnovší stav slovenskej filozofie (po roku 1989) charakterizuje Pavel Cmorej nasledovne:
So značným, ale v danej súvislosti nevyhnutným zjednodušením možno dnes slovenskú komunitu profesionálnych filozofov a neprofesionálnych záujemcov o filozofickú literatúru a jej problematiku rozdeliť na dve skupiny. Prvú skupinu tvoria stúpenci fenomenológie, Heideggera, existencializmu, novotomizmu, filozofického postmodernizmu, niektorých odrôd marxizmu a iných,
z nich pochádzajúcich alebo s nimi názorovo spriaznených smerov a mysliteľov. Do druhej skupiny patria priaznivci širokého myšlienkového prúdu, známeho pod menom 'analytická filozofia', ktorý reprezentujú také osobnosti ako Gottlob Frege, Bertrand Russell, George Edward Moore, Ludwig Wittgenstein, Rudolf Carnap, Karl Raimund Popper, Willard Van Orman Quine, Nelson Goodman, John Langshaw Austin, Peter Frederick Strawson, John Roger Searle, Hilary Putnam, Saul Aaron Kripke a celá plejáda ďalších filozofov roztrúsených po celom svete.
Obidve skupiny sú názorovo značne rôznorodé, ich členov nespája vyznávanie toho istého filozofického svetonázoru, ale skôr sympatie k určitému štýlu filozofovania, čím možno vysvetliť fakt, že v druhej skupine sa môžu ocitnúť aj rôzni zástancovia niektorých názorov, ktoré hlásajú predstavitelia fenomenológie, novotomizmu alebo marxizmu."
Prvú, omnoho početnejšiu skupinu oslovuje časopis "Filozofia", druhú skupinu časopis "Organon F".
Filozofia
Filozofický časopis SAV
Filozofický sborník
Filozofický sborník SAVU
Organon F. Filozofický časopis
Otázky marxistickej filozofie
Philosophica slovaca
Slovenský filozofický časopis
Slovenská filozofia - periodizácia.
Vo vývine slovenskej filozofie možno vyčleniť tieto obdobia:
Predstavitelia.
"* pozri "

</doc>
<doc id="93555" url="https://sk.wikipedia.org/wiki?curid=93555" title="Sociálna filozofia">
Sociálna filozofia

Sociálna filozofia je filozofické skúmanie sociálneho života, ktoré vyúsťuje do filozofického obrazu spoločenského života kolíšúceho podľa toho, aké kategórie a ďalšie významové útvary intervenujú v priebehu tvorby tohto obrazu ako dominantné. Ak napríklad takýmto dominantným významovým útvarom je pojem normy, môže ísť
sociálnej filozofii o výskum a presadzovanie takých noriem, podľa ktorých by sa mal rozvíjať spoločenský život.
Sociálna filozofia je často teoretickou reflexiou možností lepšieho sveta a v tomto zmysle je aj obsiahnutá ako viac alebo menej explicitný filozofický základ v sociálnych utópiách a ideológiách .
Častými témami sociálnofilozofickej reflexie spoločnosti je sloboda a nevyhnutnosť v spoločenskom živote, historická zákonitosť, vzťah spoločnosti a prírody.

</doc>
<doc id="93556" url="https://sk.wikipedia.org/wiki?curid=93556" title="Sovietska filozofia">
Sovietska filozofia

Sovietska filozofia je súhrnné označenie pre činnosť sovietskych filozofov v rámci leninizmu, marxizmu a dialektického materializmu, ktorá, najmä po Stalinovej smrti, vykazuje inklináciu ku kritickému mysleniu. 
Situácia sovietskej filozofie sa radikálne zmenila po zániku Sovietskeho zväzu, kedy opäť do popredia v Rusku vystúpila ruská filozofia v širokej palete smerov a tendencií, prekračujúcich ďaleko za rámec materializmu.

</doc>
<doc id="93557" url="https://sk.wikipedia.org/wiki?curid=93557" title="Španielska filozofia">
Španielska filozofia

Španielska filozofia je súčasťou španielskej kultúry. Národná vetva európskej filozofie rátajúca dve tisícročia svojej histórie, počnúc stoikom Senecom.
V roku 1085 bolo dobyté Toledo, v ktorom sa potom po 200 ďalších rokov prekladajú diela významných islamských učencov.

</doc>
<doc id="93558" url="https://sk.wikipedia.org/wiki?curid=93558" title="Špekulatívna filozofia">
Špekulatívna filozofia

Špekulatívna filozofia sú filozofické systémy založené na odvodzovaní poznania bez prihliadania na skúsenosť.

</doc>
<doc id="93559" url="https://sk.wikipedia.org/wiki?curid=93559" title="Filozofia spoločnosti">
Filozofia spoločnosti

Filozofia spoločnosti je pokus o vysvetľovanie spoločnosti samej, spoločenského života vôbec zo samotného základu, t. j. prirodzene daných spoločenských dispozícií človeka. Spočívajú tieto dispozície iba v tom, že človek je nedostatočne vybavený na dosiahnutie určitých vonkajších cieľov a v dôsledku toho potrebuje taký nedostatok nahradiť, alebo skôr v tom, že mu bohatstvo jeho dispozícií neumožňuje vybudovať spoločenstvo ako vyšší celok a v spoločenstve s druhými dosiahnuť svoj plný rozvoj.

</doc>
<doc id="93561" url="https://sk.wikipedia.org/wiki?curid=93561" title="Starogrécka filozofia">
Starogrécka filozofia

Starogrécka filozofia je staroveká filozofia, ktorá vznikla v prostredí starogréckej polis v 6. st. pred Kr. a vyvíjala sa v starovekom Grécku alebo v Stredomorí do 6. st. n. l.
Tvorí podstatnú súčasť antickej filozofie. Starogrécka filozofia je najvýznamnejšou etapou vývinu gréckej filozofie. V starovekej gréckej filozofii prevládalo riešenie ontologických problémov. Gnozeologické a antropologické otázky sa riešia len v rámci vysvetľovania a zdôvodňovania určitej ontologickej koncepcie.

</doc>
<doc id="93562" url="https://sk.wikipedia.org/wiki?curid=93562" title="Staroveká filozofia">
Staroveká filozofia

Staroveká filozofia je prvá etapa vývinu filozofie, po ktorej nasleduje stredoveká filozofia; filozofické názory autorov, ktorí v staroveku uvažovali o mieste človeka vo svete; prvé alebo najstaršie obdobie vo vývine filozofie nadväzujúce na protofilozofiu. Staroveká filozofia je dôležitá súčasť starovekej kultúry.
V Európe ju predstavuje antická filozofia, v Indii staroveká indická filozofia a v Číne staroveká čínska filozofia (už filozofia 8. st. pred Kr.).
Staroveké obdobie prináša prakticky všetky základné problémy a motívy.
Vývin.
V 15. storočí pred Kr. vznikla staroveká indická filozofia, ktorý trvala až do 10. stor. po Kr. 
V 8. storočí pred Kr. začal vývoj starovekej čínskej filozofie. V Číne v 8. storočí existovalo:
Do filozofie 7. stor. pred Kr. spadá časť učenia Upanišád v indickej filozofii. Na Západe vzniká antická filozofia. V 7. stor. pred Kr. sa rodí Táles. V myslení prevláda hylozoizmus. Grécki filozofi v 7. st. pred Kr. a v 6. storočie pred Kr. vypracovávajú prvé filozofické sústavy a zakladajú aj prvé špeciálne vedy.
V 6. stor. pred Kr. je v Číne učenie Lao-c’a a Konfucia, v Indii učenie Budhu, na Západe prechod od mýtu k logu - Hesiodos; staršia iónska prírodná filozofia: Táles, Anaximandros, Anaximenes. Pytagoras rozvíja svoju mystiku čísel. Vzniká škola eleatov.
V 5. stor pred Kr. na Východe pôsobí Lao-c’, Konfucius , Budha, na Západe Herakleitos, Empedokles, Anaxagoras, Leukippos, Prótagoras, Sokrates.
V 4. stor. pred Kr. antická filozofia dosahuje vrchol v diele Platóna a Aristotela. Ku koncu 4. stor. nastupuje helenistická filozofia.
V 3. stor. pred Kr. je na Západe rozvoj helenistickej filozofie, stoicizmu, epikureizmu a skepticizmu.
V 2. stor. pred Kr. bola, pokiaľ ide o jej antickú súčasť, filozofia (helenistická filozofia) v úpadku napriek tomu, že všetky hlavné aténske filozofické školy stále pracujú (Akadémia, Lykeion, Stoa, epikurejská záhrada, skeptická tradicia) a aj kynici si udržujú svoju obľubu v ľudových vrstvách. Pytagorejci prežívajú skôr ako malá náboženská spoločnosť v južnej Itálii.
V 1. storočí pred Kr. je na Západe (v rámci helenistickej filozofie) novopytagoreizmus, Ainesidémov
skepticizmus, Lucreciov atomizmus. Z tohto storočia pochádza termín "metafyzika" v zmysle učenia o bytí (zaviedol ho Andronikos z Rodu).
V 1. storočí po Kr. je na Západe (v rámci helenistickej filozofie) splývanie gréckej filozofie a židovskej teológie: Filón Alexandrijský; Pavol. Toto obdobie vývinu filozofie predstavuje v Európe rozmedzie medzi starovekým myslením a stredovekým myslením. Ešte v plnom lesku trvajú staré slávne školy filozofické: škola platónska, škola peripatetická, škola epikurejská škola stoická a škola skeptická. Ale mimo nich, ako aj v nich samých sa začína prejavovať nový duch. Premeny sa odohrávajú veľmi rýchle, ide o dobu značne neprehľadného zmätku, z ktorej sa však v 2. stor. a v 3. stor. vynára už celkom zreteľná nová myšlienková pevnina. V 1. stor. prebieha augustovský pokus o renesanciu rímskeho polyteizmu a zbožnosti, ale aj stále rýchlejšie a masovejšie prenikanie orientálnych mysterióznych kultov do celej rímskej ríše a do všetkých vrstiev obyvateľstva. Rozkvitá stoa, rozvíja sa po Poseidoniovi do nového rozmachu v Ríme a v rámci rímskej vládnucej triedy, a je takým širokým prúdom, že môže zjednocovať učenie bývalého otroka Epiktéta i multimilionára Senecu. Spolu so stoou sa rozmáha povestný etický rozklad prvého obdobia rímskeho cisárstva, rozklad síce trochu preháňaný už súčasníkmi (povedzme Tacitom, Juvenalom alebo Petroniom), no tak či onak celkom zreteľný. Rozvíja sa novopytagorejstvo a s ním aj astrológia, mantika, číselná mágia a mystika - a súčasne sa do popredia prebojúvajú také striktne monoteistické systémy ako judaizmus a kresťanstvo.
V 2. storočí sa v západnej filozofii (v rámci helenistickej filozofie) presadzuje kresťansko-orientálna špekulácia: gnosticizmus. V indickej filozofii tvorí Nágárdžuna.
V 3. storočí je na Západe (v rámci helenistickej filozofie) splývanie platonizmu s pytagoreizmom, aristotelizmom a stoicizmom na jednej strane a orientálnou mystikou na strane druhej: novoplatonizmus.
V 4. storočí v hlavnom meste ríše Guptovcov (v Indii) rozvíja činnosť veľká univerzita. Významou udalosťou pre rozvoj filozofie je milánsky edikt (313). Centrami filozofie sú Alexandria a Antiocheia.

</doc>
<doc id="93563" url="https://sk.wikipedia.org/wiki?curid=93563" title="Staroveká čínska filozofia">
Staroveká čínska filozofia

Staroveká čínska filozofia je prvá etapa vývinu čínskej filozofie, ktorá pozostáva z vývinu filozofie v období Jari a jesene (770 pred Kr. až 476 pred Kr.), v období Bojujúcich štátov (476 pred Kr. až 221 pred Kr.), v období Čchin (221 pred Kr. až 206 pred Kr.) a napokon v období Západného Chanu (206 pred Kr. až 24 po Kr.).
Začiatky čínskej filozofie spadajú do obdobia klasikov, z ktorého sa zachovala najmä kniha I-ťing, pochádzajúca približne z 12. stor. pred Kr.

</doc>
<doc id="93564" url="https://sk.wikipedia.org/wiki?curid=93564" title="Staroveká indická filozofia">
Staroveká indická filozofia

Staroveká indická filozofia je prvá veľká etapa vývinu indickej filozofie, v ktorej sa zvykne vyčleňovať filozofia védskeho obdobia (15. storočie pred Kr. – 6. storočie pred Kr.) a staršia filozofia klasického či brahmansko-budhistického obdobia (6. storočie pred Kr. – 10. storočie po Kr.). Na ňu nadväzuje druhá etapa vývinu indickej filozofie – Poklasická indická filozofia.
Základný prehľad.
India je mimoriadne rozľahlá krajina, ktorú tvorí indický subkontinent s tými najrozmanitejšími prírodnými a klimatickými podmienkami. Obýva ju viac ako miliarda ľudí, čo predstavuje sedminu celosvetovej populácie. Neprekvapí teda skutočnosť, že je zo zemepisného i z duchovného hľadiska svetom sám pre seba. Rozvoj filozofie a múdrosti v starovekej Indii sa spája s inváziou národa Árjov, ktorý si postupne v troch etapách (približne od r. 1900 pred Kr.) podmanil celý subkontinent. Podľa väčšinových názorov Árjovia patria do indoeurópskej (resp. árijskej) jazykovej rodiny. Filozofiu starovekej Indie predstavuje myslenie týchto Indoárijcov. Z duchovného sveta predárijských národov nepoznáme takmer nič.
Filozofické myslenie starovekej Indie možno rozdeliť na
Védske obdobie.
Védske obdobie dejinne spadá do etapy približne medzi rokmi 1500 pred Kr. až 500 pred Kr. Je pomenované podľa rozsiahleho súboru náboženského a teologického poznania rozpracovaného v literatúre, ktorej spisy nazývame védy (sg. véd alebo véda). Védy sú svojím rozsahom šesťkrát väčšie ako kresťanská biblia a zahrnujú mýtické a náboženské myšlienky, ktoré spisovali nám neznámi autori.
Védske obdobie možno rozdeliť na tri etapy:
1. starovédske – doba hymien;
2. doba obetnej mystiky;
3. doba upanišád.
Dobu hymien charakterizuje a sprevádza viera v mnohé božstvá resp. bohov, ktorí boli stotožňovaní s prírodnými silami. Boli to osobní bohovia (Indra, Višnu, Agni a pod.). V tomto období vzniká tiež filozofická myšlienka prazákladu všetkého bytia. Následne sa myšlienka jednoty stala ústrednou témou indickej filozofie. Prazákladom podľa hymny z védy veršov mal byť Jeden, ktorý bol na počiatku a z neho vzišla láska, pričom korene jeho bytia sú v nebytí. Bohovia sa zrodili „vo svete tvorov“, teda boli stvorení. Ku koncu tohto obdobia sa začali božstvá spochybňovať, o čom svedčia aj niektoré výsmešné básne vo védach. Súvisí to s úpadkom starovédskej viery v bohov. Dobu obetnej mystiky vystihuje zrod indického kastovného systému. Árjovia si v tomto období podmanili široké vrstvy pôvodného indického obyvateľstva, pričom sa usilovali, aby si ich vlastná vrstva zachovala vládnucu pozíciu a nezmiešala sa s domorodými obyvateľmi. Tak sa vytvorili tzv. varny (varna – farba; = kasta), a síce Árjovia a šudrovia. Vzápätí sa do kást rozdelili samotní Árjovia a vytvorili tieto kasty:
Pod kastou šudrov stoja párjovia, ktorí sú tzv. nedotknuteľnými. Tvorili ich rôzni zajatci a otroci. Čoskoro došlo k vzniku rozličných dedičných podkást, ktoré sa vo vzťahu k iným kastám úplne izolovali. Spočiatku vedúce postavenie v spoločnosti mali kšatrijovia. Ľud však veril, že jeho úspech, úroda, počasie, zdravie a iné kvality života sú podriadené Božej vôli, pričom len brahmani ako kňazi vedeli, ako s Božou mocou jednať. Tí svoje rituály a modlitby zahaľovali tajomstvom a mystikou. Tak sa brahmani stali najvyššou kastou v indickej spoločnosti. Treba povedať, že brahmani sa nikdy neusilovali o svetskú vládu a ani nikdy nevytvorili uzavretú cirkevnú organizáciu s jedným vodcom. Boli a zostali stavom slobodných a rovnoprávnych jednotlivcov. Brahmanizmus sa však stal centrálnym východiskom pre ďalšie filozofické systémy starovekej Indie.
Z filozofického hľadiska je toto obdobie známe vznikom a formuláciou pojmov brahma a átman, ktoré sa neskôr stali základom všetkého ďalšieho hinduistického myslenia. Vznik upanišád podmienil vytvorenie novej éry v starovekej indickej filozofii. Upanišady sú nábožensko-filozofické komentáre k védam, ktoré stavajú svoju múdrosť v kontraste s oslavnými védami na pesimizme a ľudskej konfrontácii so strasťou, utrpením a nestálosťou všetkého vonkajšieho a zmyslového. Medzi autormi sú v popredí žena Gárgí a brahman Jádžňavalkja. Klasický počet upanišád je stoosem. Etymológia pomenovania popisuje odvodenie od "upa" a "sad"; čiže ten, kto sedí blízko (zrejme majstra). To naznačuje tajomnosť celej náuky určenej len zasväteným.
Najvýznamnejšími filozofickými myšlienkami rozpracovanými v upanišádach sú
Pojem brahma mal pôvodne význam modlitby a zaklínania. V upanišádach však nadobúda zmysel všeobecného tvoriaceho princípu sveta – duše sveta. Brahma je prazáklad, ktorý stvoril bohov a svety. Pojem átman označuje jadro nášho vlastného ja, ku ktorému prenikáme, keď si odmyslíme telesnú schránku a keď oddelíme od trvácneho, životom dýchajúceho ja ("psyché") chcenie, myslenie, cítenie a žiadostivosť. Dospejeme k neuchopiteľnému vnútru našej bytosti, ktoré voláme átman. Rozhodujúcou filozofickou myšlienkou upanišád je náuka, že brahma a átman tvoria dokonalú jednotu – bytostnú identitu. Jestvuje jediná pravá súcnosť, pričom vzhľadom na celok sa nazýva brahma a vzhľadom na jednotlivú bytosť sa volá átman. Keďže cesta k podstate sveta leží hlboko v našom vnútri, vonkajší svet sa stáva ilúziou, ktorá mámi a neposkytuje pravé poznanie. Je to len mája. (závoj). K átmanu sa dá preniknúť nie učenosťou a múdrosťou, ale pôstmi, sústredením, mlčaním, asketizmom a zrieknutím sa seba samého, vonkajšieho úspechu či zmyslových potešení.
Filozofia sťahovania duší (reinkarnácia) objasňuje, čo sa deje s človekom po smrti. Duša sa po opustení tela „sťahuje“ do inej telesnej schránky, do života v lepších alebo horších podmienkach v závislosti od jej karmy, ktorá je definovaná jeho dobrými alebo zlými činmi počas života. Karmu ovplyvňuje nadobúdanie troch cností, o ktorých rozpráva brahmanizmus:
Realizuje sa ustavičný kolobeh reinkarnácie. Cieľom nie je znovuzrodenie na vyššom stupni existencie, ale uniknúť kolobehu. To je zmysel vyslobodenia (mókša). K oslobodeniu človek nepristúpi len askézou a zrieknutím sa vlastnej vôle a činov, ale najmä vedením, že pravé poznanie zjednocuje s átmanom, ktoré je v pravej podstate božské brahma. Toto vedenie má oslobodzujúcu moc. Pri tejto forme spasenia nie je individuálna existencia zachovaná, ale sa rozplýva vo veľkej duši sveta – v brahma.
Povédske obdobie.
Podľa súčasnej diferenciácie sa povédske obdobie delí na klasickú dobu (500 pred Kr. až 1000 po Kr.) a poklasickú dobu (od 11. storočia po súčasnosť). Toto obdobie sa od védskeho obdobia líši najmä týmito rysmi:
Všetky filozofické systémy, ktoré neuznávajú autoritu véd sa označujú ako neortodoxné systémy. Tie, ktoré védam autoritu priznávajú, voláme ortodoxnými systémami.
Neortodoxné filozofické systémy.
Týchto systémov je veľa, no najvýznamnejšie vzhľadom na svoj vplyv sú materializmus čarváka, džinizmus a budhizmus.
Materializmus čárváka.
Materializmus, ktorého hnutie voláme čárváka (zrejme po jeho zakladateľovi), zdrvujúco napadol brahmanské náboženstvo. Myslitelia tejto školy vyznávajú, že existuje len hmota a všetky duchovné deje možno previesť na materiálnu rovinu. Čarváka úplne odmieta metafyziku a považuje náuku o átmane za klam. Nejestvuje totiž žiadna duša – len hmota v podobe štyroch elementov. Táto škola taktiež odmieta celú etiku a vidí cieľ človeka v zmyslovej rozkoši. Odsudzuje brahmanov; považuje ich za podvodníkov, ktorí živia v ľuďoch márnu vieru, sledujúc vlastný prospech. Vo svojej dobe čárváka bol zaujímavým fenoménom a zaujal veľké davy ľudí. Prenikavou kritikou brahmanizmu čarváka otvoril cestu k vzniku nových náboženstiev, ktorých pôvod sa nenachádza v kaste brahmanov.
Džinizmus.
Zakladateľom džinizmu je Mahávíra ("Veľký hrdina"), ktorý sa podľa tradície narodil v r. 599 pred Kr. alebo podľa iných prameňov v r. 549 pred Kr. Jeho stúpenci ho považovali za jedného z mnohých džinov (vykupiteľov), ktorí sa pravidelne zjavujú na zemi. Džinisti sa rozpadli do niekoľkých siekt, pričom najpočetnejšia skupina nosila biele rúcha, niektorí iní chodili pôvodne nahí. V základných rysoch svojho učenia sa však zhodujú. Ich filozofia tvrdí, že svet sa od večnosti skladá z oživenej individuálnej duše (džíva) a neoduševnenej hmoty (adžíva). V džívach je vloha k všetkému poznaniu, mravnej dokonalosti a večnej blaženosti. Oslobodenie duše spočíva v zrušení jej viazanosti na látku, pričom je nutné zabrániť prenikaniu novej hmoty. Cesta k tomu vedie cez prísne asketické pokánie, ktorým sa látka vylučuje, a cez prísne cnostný život, ktorým sa zamedzuje prenikaniu nových látkových poškvrnení.
Džinisti si vytvorili v snahe chrániť svoj prísne uzavretý dogmatický systém subtílne umenie dokazovania a vyvracania, čoho vrcholom je sjádváda – relativistická teória logiky. Prísnosť mravných príkazov mala za následok, že sa džinizmus neujal v širších vrstvách. Džinisti sa stali elitnou menšinou, ktorá však dodnes do značnej miery ovplyvňuje život indickej spoločnosti vďaka vplyvnému postaveniu jeho príslušníkov.
Budhizmus.
Budhizmus vzniká na konci 6. storočia pred Kr. a svojou podstatou je namierený proti vládnucim triedam a kastovníctvu. Jeho zakladateľom je Budha ("Prebudený"; vlastným menom Siddhárta Gautama; „"ten, ktorý dosiahol cieľ"“), ktorý sa narodil okolo r. 560 pred Kr. ako syn kráľa v Kapilavaste – hlavnom meste krajiny na južnom úpätí Himalájí. Jeho zrodenie, narodenie, život i smrť sú sprevádzané legendami. Podľa jednej z nich Budha, vychovávaný vo veľkom prepychu, stretol na ceste do záhrady ľudí, ktorí zobrazujú starobu, chorobu, utrpenie a smrť. Nadobudol odpor k svojmu prepychovému prostrediu, vzdal sa majetku, opustil ženu a malého syna a vydal sa prísnou askézou hľadať vyslobodenie z biedy sveta. Pocítil, že askéza nepomáha, a tak sa uchýlil do tieňa stromu a po úpornom snažení dosiahol osvietenie. Vtedy pochopil, že jestvuje večný kolobeh sťahovania duší a uvedomil si štyri tzv. vznešené pravdy:
1. všetko žitie je strasť a utrpenie;
2. všetka strasť má príčinu v žiadosti;
3. odstránenie žiadosti (smädu) vedie k odstráneniu utrpenia;
4. cesta k tomuto oslobodeniu vedie cez zachovávanie ôsmich cností.
Po osvietení žil Budha život putujúceho kazateľa a zhromažďoval učencov. Zomrel okolo r. 483 pred Kr. Prameňmi našej znalosti Budhovej náuky sú tri pitaky (košíky), t. j. zbierky posvätných textov. Najúplnejšie sú pitaky zachované v jazyku páli – indickom dialekte príbuznom sanskritu. Budhistické vierovyznanie stojí na spomenutých štyroch vznešených pravdách. Nedefinuje a nerozoberá otázku božstva. Vo svojej pôvodnej podobe je ateistickým náboženstvom; odmieta predstavu Boha. Svojou formou – kláštormi, kňazmi či chrámami – sa však výrazne podobá teistickým cirkvám. Neskôr, pravda, dochádza k božskému uctievaniu Budhu, ktorý však pôvodne akýkoľvek kult odmietal.
Budha spočiatku odmietal špekulácie o metafyzických problémoch, ale už raný budhizmus sa vyznačuje určitou prepracovanou metafyzikou. Poslednými časťami, z ktorých sa skladá všetko súcno, sú v budhizme dharmy. Existuje ich nekonečné množstvo, pričom sami sú neoživeným javom a nachádzajú sa v neustálom kolobehu vzniku a zániku resp. zmeny. Život je zložený jav. Dharmou sa nazýva aj celá budhistická náuka. Keďže všetko je zmena, nejestvuje nič trvalého, ani nesmrteľná duša, ani večné božstvo. Čas nie je kontinuálny, ale pozostáva z okamihov, ktoré jediné sú skutočné. Neexistuje teda žiadny Boh, žiadne stvorenie, ba ani žiadne pretrvávajúce ja či blaženosť. Budhistické myslenie je veľkou negáciou. Dharmy nevznikajú a nezanikajú náhodou, ale vždy vzhľadom na podmienky predošlých dhariem. Jestvuje teda prísny kauzálny zákon príčiny a účinku. Tento zákon platí nielen pre vonkajšie procesy, ale aj pre mravné deje – tvorí tak mravný zákon a poriadok sveta. Filozofia budhizmu predstavuje kauzálny zákon v slávnom obraze formuly kolesa života, pozostávajúceho z dvanástich častí. Jeho ústrednou myšlienkou je neustále sa navracajúci kolobeh života. Vysvetlenie sa dá rozvrstviť takto:
Znovuzrodená bytosť nie je identická s bytosťou, ktorej skutky (karma) ju vháňajú do existencie, pretože by sa inak muselo priznať niečo trvajúce na našom ja – akúsi dušu, ktorá prežije smrť. To však budhizmus odmieta. Táto bytosť však nie je ani odlišná od predchádzajúcej, pretože kauzálna súvislosť spája „starý poriadok“ dhariem s novým. Neustály kolobeh od utrpenia k utrpeniu možno prerušiť oslobodením od chcenia, nenávisti a žiadosti a osvietením vďaka poznaniu podmienenosti tohto kolobehu. Cesta vedie najmä skrze osem cností (správne konanie, správny spôsob života, správna reč, správne zameranie myšlienok, sústredenie, upokojenie, nehybnosť, opakovanie posvätného textu – sútry). V pôvodnom budhizme sa stav oslobodenia nazýva nirvána ("plameň, ktorý zhasol"). Je to stav absolútneho nič, ktoré sa nedá popísať žiadnymi slovami. Budha ho tiež chápal aj ako mier. V neskoršom budhizme sa nirvána chápala ako pozitívna blaženosť.
Budhizmus vyzdvihuje ideál mravnej dokonalosti. Správny život, ktorý vedie k nirváne, je popísaný piatimi zásadami:
1. nekonaj zlo, nezabíjaj nič živé;
2. neber, čo ti nedávajú;
3. nehovor nepravdu;
4. nepi opojné nápoje;
5. nebuď necudný, vyhýbaj sa zmyslovým pôžitkom.
Budha tiež hlásal, aby sa hnev prekonával srdečnosťou a zlo dobrom. Budhizmus sa svojou etikou a filozofiou obracia na všetky kasty a všetky národy, hoci Budha osobne kastovný systém neodsudzoval. Dejinám budhizmu dominuje rozsiahle rozštiepenie filozofie do početných smerov a siekt. Najznámejšie smery sú hínajána, mahájána, vadžrajána, tibetský budhizmus a zen-budhizmus. Budhizmus sa rozšíril z Indie na Cejlón, do Barmy a do Thajska, na počiatku nášho letopočtu aj do Číny, Butánu, Kambodže, Laosu, Mongolska, Kórey, Japonska a neskôr do Tibetu. Vyznáva ho najmenej 300 miliónov ľudí, čím sa radí medzi svetové náboženstvá. Budhizmus sa nikdy nešíril krviprelievaním, ale v zásade ako učenie mieru.
Systémy hínajána a mahájána tvoria hlavné budhistické sústavy. V smere hínajána ("malá cesta"; "nižší voz") tvoria metafyzické predstavy realistický systém filozofa Vasubandhu (420-500 po Kr.), kde sa popiera trvácnosť ja, ale nepopiera sa realita telesného sveta, a nihilistický systém filozofa Harivarmana (250-350 po Kr.), ktorý popiera existenciu aj sveta, aj ja, aj ideí. Hínajána využíva k oslobodeniu čistú morálku a meditáciu, aby odstránila nevedenie. V smere mahájána ("veľká cesta"; "vyšší voz") tvoria metafyzické predstavy idealistický systém opäť od filozofa Vasubandhu, ktorý stojí na učení o čistom vedomí a kde pravým bytím sú len idey, a nihilistický systém, ktorý sa tu snaží o strednú cestu – „ani bytie, ani nebytie“. Mahájána hlása spásu aj pre laikov a uznáva kanonickú platnosť aj neskorším písmam. Kladie dôraz na súcit a lásku.
Vadžrajána je diamantovou cestou k nirváne a je konečným štádiom mahájány. Poskytuje urýchlenú cestu k osvieteniu použitím tzv. tantrických metód. Takto sa dá oslobodenie dosiahnuť už počas jedného života, zatiaľ čo v budhizme malej a veľkej cesty treba viac životov. Vadžrajána je súčasťou tibetského budhizmu (lamaizmu), ktorý uznáva autoritu dalajlámu ako prevtelenie bódhisattvu ("prebudená bytosť") a valókitéšvaru.
Zen-budhizmus sa sformoval v Číne. Nie je filozofiou či náboženstvom v pravom zmysle slova. Stúpenci sú presvedčení, že lipnutie na slovách, pojmoch, poučkách či pravidlách správania nám bráni vniknúť do pravého zmyslu toho, o čo ide. Čistá, nepodmienená pravda je za tým, čo sa dá vyjadriť slovami. Poznanie sa dosahuje v mlčanlivom chápaní podstaty, čo sa deje stíšením a ponorením do skúsenosti zenu, čím sa veľmi podobá joge. Zenový budhizmus je najpodnetnejším prúdom spirituality ázijského pôvodu.
Ortodoxné filozofické systémy.
Ortodoxné systémy (ástika) sa líšia od neortodoxných (nástika) tým, že vychádzajú zo základov starého brahmanizmu a uznávajú autoritu véd. Zrod nástiky vyvolal v brahmanskom náboženstve vlnu odporu v snahe sa obrániť. Mimoriadnu úlohu v tom hral konkurenčný budhizmus. Konkurencia filozofických škôl spôsobila prudký rozvoj filozofickej tradície v celej Indii naprieč všetkými kastami. Naše znalosti ortodoxných systémov pramenia z neskorších upanišád, zo zbierok sútrov (aforizmov) a k nim prislúchajúcich komentárov, z indického národného eposu Mahábhárata a z Manuovho zákonníka. Najvýznamnejšími ortodoxnými systémami sú:
Tieto systémy nevznikali chronologicky po sebe, ale celé stáročia koexistujú vedľa seba.
Njája.
Njája (dôkaz, pravidlo) predstavuje umenie správneho logického uvažovania a venuje sa gnozeologickým otázkam. Jeho praktickou úlohou je pomocou logických úvah odstrániť nevedenie, a tým aj utrpenie. Tento systém vytvoril bohatý slovník filozofických termínov, ktorými indický sanskrit oplýva v oveľa väčšom množstve, než hocaký európsky jazyk.
Vaišéšika.
Jeho pôvodcom je Kanáda (6.-5. stor. pred Kr.). Venuje sa metafyzike a filozofii prírody. Jadrom jeho teórie je určitý druh atomizmu, ktorý predpokladá existenciu nedeliteľných a nezničiteľných látkových elementov súcna. I tu sa považuje za najhoršie utrpenie nevedomosť, pričom poznanie sa začína zistením rozdielov. Njája využíva metafyziku systému vaišéšika a vaišéšika sa opiera o logiku njája.
Sánkhja.
Za zakladateľa je považovaný Kapila (asi okolo 500 pred Kr.). Sánkhja (číslo) je postavený na dualistickom princípe sveta, kde proti sebe stoja protiklady prakrti a puruša. Teória o prakrti sa vyvinula z máje, ktorá je závojom sveta, priznaním jej reálnosti. Z átmanu vznikla oddelením od brahmy puruša ako individuálne ja nezávisle od svetovej duše.
Prakrti je príčinou 24 princípov pôsobením troch vývojových síl (guny) – svetlého elementu dobra, temného elementu brzdenia a elementu pohyblivosti. Každý princíp sa z týchto elementov skladá. Princípmi sú inteligencia, zmyslové orgány a zmysly, myslenie, orgány činnosti ako ruky, nohy a iné orgány a 5 elementov vonkajšieho sveta – éter, vzduch, oheň a svetlo, voda a zem. Prakrti v neustálom stretaní troch gún vytvára v obrovských cykloch všetok hmotný svet.
Naproti prakrti je puruša ako duchovný protiklad obohatený o vedomie. Je oddelený od materiálneho diania hlbokou priepasťou. Jednota prakrti a puruše v bytosti človeka je iba zdanlivou jednotou; v skutočnosti sú úplne oddelené, pričom psychické deje patria k prakrti. Z tejto náuky sa čerpá pri vysvetlení utrpenia. Trpíme preto, lebo na nás – na našu vedomú purušu, ktorou sme – pôsobí vonkajší prakrti. Uvedomením si, že prakrti sa nás v najvlastnejšom vnútri vôbec netýka, nachádzame oslobodenie od utrpenia. Vyslobodenie sa týka aj samotnej nevedomej hmoty. V individuálnom živote je dôležité dosiahnuť cnosti a odriekaním poznanie. Spôsob existencie oslobodeného purušu je zahalený tajomstvom.
Táto filozofia vo svojej metafyzike je ateistickým myslením.
Joga.
Metafyzika jogy ("sebadisciplína") sa líši od sánkhja len v tom, že uznáva osobného Boha. Sánkhja je inak pravým teoretickým základom jogy a joga je jej praktickým doplnkom. Osobný Boh je tu nie tvorcom a vládcom sveta, ale najvyšší puruša, ktorý je od večnosti oslobodený od prakrti a je vševediaci. Ústredným spisom jogy je 194 sútier od Patandžalího. Jogín musí podľa nich na svojej ceste za oslobodením prejsť cez systém asketických cvičení, meditácií, koncentrácií, ktoré majú osem stupňov:
1. disciplína spočívajúca vo filozofii áhinsy (neubližovať ničomu živému), oslobodenie od egoizmu a hmotných záujmov; 
2. sebadisciplína v dodržovaní príkazov čistoty, skromnosti, askézy, štúdia a oddanosti Bohu;
3. správne sedenie pri meditácii;
4. regulácia dychu;
5. odpútanie zmyslových orgánov od všetkých vonkajších predmetov, 
6. sústredenie myšlienok na jediný predmet; 
7. meditácia nad zvoleným predmetom pomáhaním si slabikou „"om"“;
8. najvyšší stupeň vytrženia, kedy duch jogína stráca vedomie seba samého, pričom dochádza k božskému nazretiu podstaty sveta.
V starých joga-sutrách sa pripisujú stavom vytrženia schopnosti ako neviditeľnosť tela, utíšenie hladu a smädu, znalosť vesmíru, odolnosť proti vode, bahnu a tŕniu, vznášanie sa, vláda nad elementmi, porozumenie reči zvierat alebo znalosť minulých životov a proroctvo budúcnosti.
Púrva-Mímánsa.
Mímánsa je školou, ktorá vystupuje proti systémom, čo vznikli od konca védskeho obdobia, a hlása pokorný návrat k posvätnej tradícii.
Védanta.
Védanta (koniec véd) je tvorená mnohými školami, medzi ktorými je najvýznamnejšou škola filozofa Šankaru (okolo r. 800). Šankara vychádza z upanišád, pričom svoju náuku zhrnul formou komentárov k 555 sútram. Hovorí, že jedinou skutočnosťou je átman, ktorý je brahma. Ale naše poznanie nám poukazuje na mnohosť všetkého, preto sa filozof pýta: „Ako dochádza k nášmu vedeniu?“ A prichádza na to, že všetka skúsenosť je nám sprostredkovaná zmyslami ako javy. Skutočné, univerzálne poznanie však dosiahneme, keď prehliadneme zmyslovú podmienenosť skúsenosti a uvedomíme si, že náš átman je brahmou. K tomu pristúpime len na základe božského zjavenia véd.
Predstavy ľudí o Bohu a svete zodpovedajú miere ich chápavosti a sú prijateľné, ale sú iba predsieňou pravého poznania. Na vyššej rovine ezoterického vedenia vidíme, že za javmi sa nachádza brahma, ktoré je absolútne nepopísateľné žiadnymi atribútmi, keďže je úplne nepoznateľné. Oslobodenie od strasti sa tu opäť dosiahne objavením átmanu v nás, kedy ako rieka, ktorá sa vlieva do mora a stráca svoje meno, strácame individualitu vo večnej brahme v najpokojnejšom mieri. Praktická etika védanty zahrňuje tieto požiadavky:
• rozlišovať medzi večným a dočasným;
• vzdať sa odmeny na tomto i onom svete;
• šesť nástrojov – pokoj mysle, sebadisciplína, zrieknutie sa zmyslových pôžitkov, znášanie ťažkostí, vnútorná koncentrácia a viera;
• túžba po oslobodení z individuálnej pozemskej existencie.
Prostriedkom k splneniu týchto požiadaviek nie sú dobré skutky, pretože skutky patria do sveta javov. Védanta v súbore brahmanských filozofických systémov zasadá na najvyššom mieste a jej vplyv siaha až do súčasnosti.
Hodnotenie.
Hodnota starovekej indickej filozofie zostávala dlho pre Európu a svet západnej filozofie skrytou. Prvé preklady do európskych jazykov začali na prelome 18. a 19. storočia. Známymi filozofmi, ktorí prví prenikli do prepracovaného sveta starej Indie boli Schopenhauer a Schelling. S rastúcou znalosťou duchovného života Indie sa začal rozvíjať aj jeho vplyv na európske myslenie a tvorbu. Čoskoro tak došlo k rozsiahlemu porovnávaniu indického myslenia so západným. Tu možno načrtnúť šesť komparácií:

</doc>
<doc id="93565" url="https://sk.wikipedia.org/wiki?curid=93565" title="Filozofia štátu">
Filozofia štátu

Filozofia štátu je genitívna filozofia zameraná na výskum najvšeobecnejších a najzákladnejších aspektov štátu, jeho vzniku a vývinu.

</doc>
<doc id="93567" url="https://sk.wikipedia.org/wiki?curid=93567" title="Stredoveká filozofia">
Stredoveká filozofia

Stredoveká filozofia je etapa vývinu filozofie, ktorá nasledovala po starovekej filozofii a na ktorú nadväzovala novoveká filozofia; filozofické názory autorov, ktorí v stredoveku uvažovali o mieste človeka vo svete; dôležitá súčasť stredovekej kultúry; filozofia, ktorá sa vyvíjala približne od 5. stor. po Kr. (uvádza sa rok zániku Západorímskej ríše (rok 476)) do 14. stor.- 15. stor. (v stredoveku).
V Európe bolo náboženským pozadím tejto filozofie kresťanstvo (rímsky katolicizmus a byzantské pravoslávie), v Prednej Ázii a v arabských krajinách islam.
Stredné obdobie rozpracováva (ale aj rozmeľňuje) problémy a motivy, ktoré priniesla staroveká filozofia, často so zreteľnou tendenciou k dogmatizácii až končí pokusmi o "veľkú syntézu" (v Európe vrcholná scholastika, v Indii védánta, v Číne novokonfuciánstvo).
Za významné súčasti stredovekej filozofie sa pokladá patristika, scholastika, mystika, byzantská filozofia, arabská filozofia, židovská filozofia.
Filozofia plnila v tomto kontexte služobnú funkciu voči teológii.
Z vnútornej, duchovnej stránky naznačuje povahu stredovkej filozofie Augustínov výrok: "Vedz, aby si veril, a ver, aby si mohol vedieť ("Intellige ut credas, crede ut intelligas")." Jednota viery a vedenie je najpríznačnejšou črtou stredovekej filozofie. Nikdy v inej epoche západných duchovných dejín nevládla taká istota o existencii Boha, jeho múdrosti, moci a dobrote, o stvorenosti sveta, o jeho zmysluplnom usporiadaní a riadení.
Jednota a poriadok sú znameniami doby, tvrdí Hirschberger.
Významnou udalosťou pre rozvoj stredovekej filozofie bolo založenie falckej školy Karolom Veľkým.
Začiatok a koniec.
Názory na to, kedy začína stredoveká filozofia, sú rôzne: podľa jedného názoru, začiatok stredovekej filozofie spadá do začiatkov vznikania stredovekého feudálneho štátu, keď prvýkrát v 8. stor. vznikol konflikt medzi záujmami cirkevného a svetského panstva, konflikt medzi znalosťami potrebnými cirkvi a znalosťami nevyhnutnými pre svetskú administratívu, spor medzi teologickým myslením a myslením človeka, ktorý organizuje svoje spoločenské a kultúrne bytie. Podľa iných názorov začína koncom Západorímskej ríše, čiže v 5. stor. (r. 476). Počiatky stredovekej filozofie sa obyčajne hľadajú vo fuldskej škole.
Koniec stredovekej filozofie datujú do 15. stor. (rok 1453 – dobytie
Konštantinopolu) alebo do 16. stor. (rok 1517 – začiatok reformácie).
Vývin filozofie.
V 5. storočí bol na Západe spor nestoriánsky (428 – 435) a spor semipelagiánsky (429 – 529); 415 vraždia kresťania novoplatónsku filozofku Hypatiu, 430 zomiera sv. Augustín, najväčší kresťanský mysliteľ staroveku.
V 6. storočí cisár Justinián I. dal roku 529 zatvoriť filozofické školy v Aténach. Podľa niektorých autorov sa už do tohto storočia lokalizujú počiatky scholastiky.
V 7. storočí na Západe začiatkom 7. storočia vydáva Isidorus zo Sevilly 20 kníh Etymologiae, ktoré sú akousi encyklopédiou: okrem siedmich slobodných umení sa venuje aj lekárstvu, prirodovede, zemepisu a pod. Práca sa stala dôležitým prameňom všetkých podobných súborných diel až do konca stredoveku.
V 8. storočí Alcuin zakladá školu pri dvore Karola Veľkého a podieľa sa na založení školy vo Fulde.
V 9. storočí sa na Západe začína obdobie ranej scholastiky. Výraznejšie sa začína presadzovať islamská filozofia.
V 11. storočí sa filozofia na Západe sústreďuje na riešenie problému vedy a filozofie v protiklade k teológii; až na druhom mieste bola otázka nominalizmu a realizmu. Pretrváva obdobie ranej scholastiky.
V 12. storočí sa na Západe završuje raná scholastika; strediskom, ktoré má pre históriu filozofie 12. storočia výnimočný význam je škola v Chartres. V 12. st. zaznamenáva rozkvet islamská filozofia.
V 13. storočí je na Západe obdobie vrcholnej scholastiky: akási renesancia pred renesanciou, fundamentálny medzník spojený s objavom antickej filozofie a s novou organizáciou vedeckej práce vo forme univerzít. Preklady z arabčiny a dokonca z gréčtiny sa začali robiť už od polovice 12. stor., ale pravá prekladateľská explózia nastala v prvej polovici 13. stor. Najprv sa v Španielsku (najmä v Tolede) a na Sicílii prekladalo z arabčiny, neskôr sa antické diela prekladali priamo z gréčtiny. Na začiatku 13. stor. dochádza k niekoľkým ostrým zákazom zo strany cirkvi, ktoré obmedzovali čítanie, rozširovanie a komentovanie Aristotelových spisov. Zákazy sa datujú od roku 1209 (synoda v Paríži, kde okrem kliatby na Amalricha z Bene a príkazu spáliť diela Dávida z Dinantu odsúdili aj Aristotelovu fyziku a Aristotelovu metafyziku) a pokračujú v rokoch 1231, 1245, 1263. Týkali sa najmä Parížskej univerzity, ktorá vznikla okolo roku 1200, kde sa Aristotelove diela najskôr verejne čítali a komentovali.
V 14. storočí v Európe nastupuje neskorá scholastika.
V 15. storočí v Európe doznieva neskorá scholastika a dominuje renesančná filozofia. Významnou udalosťou v dejinách filozofie tohto storočia bolo založenie (1459) a činnosť novej Platónskej akadémie vo Florencii.

</doc>
<doc id="93568" url="https://sk.wikipedia.org/wiki?curid=93568" title="Filozofia subjektívneho ducha">
Filozofia subjektívneho ducha

Filozofia subjektívneho ducha je podľa Hegela časť filozofie, ktorá skúma subjektívneho ducha v troch hlavných vývinových štádiách alebo formách, a to v podobe duše, ktorú skúma prvá časť filozofie subjektívneho ducha zvaná antropológia, v podobe vedomia, ktoré skúma fenomenológia, a napokon v podobe dialektickej syntézy duše a vedomia ako teoretického ducha, praktického ducha a slobodného ducha. Teoretického, praktického a slobodného ducha skúma posledná časť filozofie subjektívneho ducha zvaná psychológia.

</doc>
<doc id="93569" url="https://sk.wikipedia.org/wiki?curid=93569" title="Filozofia subjektu">
Filozofia subjektu

Filozofia subjektu je súbor filozofických názorov na subjekt.

</doc>
<doc id="93570" url="https://sk.wikipedia.org/wiki?curid=93570" title="Filozofia ľudského subjektu">
Filozofia ľudského subjektu

Filozofia ľudského subjektu je súbor filozofických úvah týkajúcich sa subjektu človeka.
Podľa Letza je filozofia ľudského subjektu filozofia tzv. intencionálnej relacionality, t. j. filozofia intencionálnych vzťahov ľudského subjektu k sebe a k svojmu existenciálnemu okoliu. Sem patria predovšetkým tieto disciplíny: filozofická teória intencionálnej relacionality, teória skúsenosti (experienciológia) a teória poznania (gnozeológia, hermeneutika) a logika.

</doc>
<doc id="93572" url="https://sk.wikipedia.org/wiki?curid=93572" title="Súčasná filozofia">
Súčasná filozofia

Súčasná filozofia je najnovšia etapa vo vývine filozofického myslenia, ktorá nadviazala na novovekú filozofiu a filozofiu 19. storočia. Ideové a tematické základy tejto etapy boli položené už v druhej polovici 19. storočia, pričom na základe pestrosti filozofických problémov a otázok v 20. storočí sa následne vyprofilovali dva veľké vplyvné okruhy - sú nimi kontinentálna a analytická filozofia. Tieto dva celky vytvárajú pôdu pre hľadanie riešení mnohých aktuálnych filozofických tém až do súčasného 21. storočia. Preto je nutné pri tomto procese situáciu v 20. storočí dobre poznať. 
Za súčasných musíme považovať všetkých tých mysliteľov, ktorých ideový profil sa formuje riešením dodnes živých sociálno-historických, eticko-morálnych, metafyzických, logických, epistemologických a kognitívno-vedeckých problémov.
Súčasná filozofia teda stavia svoj základ na filozofii 19. storočia (od jeho druhej tretiny) a na výsledkoch filozofie 20. storočia. 
Podľa Arna Anzenbachera: ""Keď hovoríme o súčasnej filozofii, máme spravidla na mysli filozofiu 20. storočia. Toto vymedzenie nie je náhodné. Okolo roku 1900 došlo v západnom filozofovaní k určitému obratu. Vznikli nové tendencie a stali sa určujúcimi pre budúcnosť. Pre súčasnú filozofiu sú typické predovšetkým tri veľké skupiny filozofických pozícií. Ide o pozície orientované fenomenologicky: klasická fenomenológia, existencializmus a hermeneutická filozofia, ďalej orientované pozitivisticky a marxisticky."
Fázy súčasnej filozofie.
Devätnáste storočie ako východisko pre súčasnú filozofiu.
Filozofia 2. tretiny 19. storočia je etapa, zahrňujúca vznik poklasickej novovekej filozofie. Podľa Novosáda je toto obdobie "obdobím (...) ideového chaosu. Rozpadali sa ideové štruktúry klasickej novovekej filozofie a na ich troskách vznikali ideové koncepcie poklasickej buržoáznej filozofie; v tomto období sa zároveň utvára aj marxizmus ako radikálna kritika buržoáznej spoločnosti a jej ideí."
Filozofia 3. tretiny 19. storočia akoby v skratke opakuje všetky spory, ktorými filozofia prešla od 17. storočia. Vyostrujú sa všetky antinómie, ktoré formulovala a ktoré sa pokúšala riešiť klasická novoveká filozofia. Podľa Novosáda "v poslednej tretine 19. storočia sa poklasická buržoázna filozofia stabilizuje, jej myšlienkové pole sa artikuluje sporom medzi rôznymi modifikáciami pozitivizmu, novokantovstva a filozofie života. Bol to práve spor týchto troch hlavných filozofických prúdov, ktorý tvoril základnú štruktúru prvej ideovej formácie poklasickej buržoáznej filozofie"."
Prvá fáza súčasnej filozofie.
Prvou fázou vlastnej súčasnej filozofie je obdobie prvej polovice 20. storočia. Filozofia 20. storočia je etapa súčasnej filozofie, pre ktorú je príznačná existencia predovšetkým troch veľkých skupín filozofických pozícií. A to pozícií orientovaných fenomenologicky, pozitivisticky a marxisticky.
Hlavnými geografickými lokalitami, na ktorých sa v 20. storočí rozvíjajú filozofické idey, smery a hnutia, sú Európa a USA.
Metodologicky by sa dali vo filozofii 20. storočia vyčleniť nasledovné prúdy: 
Filozofie postupujúce:
Druhá fáza súčasnej filozofie.
Po medzivojnovej etape vonkajšieho dopĺňania sa týchto metód, dochádza postupne po 2. svetovej vojne k prelínaniu sa (zrastaniu, synkréze) alebo striedaniu sa týchto metód v rámci jednej filozofie alebo filozofickej školy. Charakteristickou črtou filozofie 20. storočia sa stáva jej nesystematickosť.
Podľa Blumenberga bola táto filozofia podnietená objavom faktu, že žijeme vo viac než jednom svete.
Aktuálne hlavné filozofické témy.
Obrat k jazyku.
"Hlavné články": Filozofia vedy, Filozofia jazyka, Myslenie a jazyk
V 20. storočí nastal obrat pozornosti smerom k jazyku. Hoci bol jazyk tematizovaný vo filozofickom myslení už od čias staroveku, až v súčasnej filozofii myslitelia pochopili, že jazyk zohráva konštitutívnu rolu v procese nášho poznávania a myslenia. Už na prelome 18. a 19. storočia sa vytvorili k tejto téme prvé impulzy, keď Johann Georg Hamann (1730-1788) opísal nevyhnutnosť prejsť od kritiky poznania ku kritike reči. Následne sa prostredníctvom Johanna Herdera (1744-1803) a ďalších iniciátorov začala utvárať komparatívna a historická jazykoveda. Vznik jazykovedy a začiatky filozofie jazyka sú spojené s pôsobením Wilhelma von Humboldta. Už ten argumentoval, že ak je centrom filozofie človek, tak len človek skrze jazyk. Jeho myšlienky dali podnet pre vypracovanie "jazykovej teórie relativity", teda Sapir-Whorfovej hypotézy o prítomnosti ducha národov v národných jazykoch. V 20. storočí Fritz Mauthner vypracúva tézu, v ktorej každá kritická filozofia je kritikou jazyka, nakoľko všetko myslenie je viazané na jazyk. Jeho práce využívajú ironický prístup a ústia do skepsy z relativity všetkého pojmovo mysleného obsahu, vrátane pojmu Boha a pojmov metafyziky.
Skepticizmus z relatívneho jazyka vytvoril podmienky pre vlastný obrat v jazykovede. Ten je najviac spájaný s F. de Saussurom a L. Wittgensteinom. Saussure rozlíšil v jazyku "langue" (norma pre lexikón a gramatiku) a "parole" (jedinečné rozprávanie jednotlivca). V "langue" rozlíšil medzi označeným a označujúcim, pričom odhalil, že ich spojenie je arbitrárne, náhodné, resp. vecou ľudských konvencií. Saussurovo dielo malo neskôr vplyv na štrukturalizmus, sociológiu a antropológiu. Wittgenstein zase koncipoval rôzne diskurzy ako tzv. jazykové hry. Naše logické tvrdenia sú skalnými "pántami", okolo ktorých sa otáčajú všetky jazykové transakcie. Zohrávajú konštitutívnu rolu pri akomkoľvek ľudskom myslení, až sa napokon nedá ani bez nich zdôvodniť pravdivosť samotnej logiky. To má široké dôsledky pre metafyziku a taktiež pre empirické fakty, nakoľko ich gramatika je úplne odlišná od logických tvrdení. Wittgenstein obratom k jazyku podporil skepsu v otázke možnosti metafyzického myslenia. Jeho najväčší prínos, ktorým sa načrtáva dodnes riešená úloha pre filozofov, je zbaviť naše filozofické uvažovanie a poznávanie všetkých zvodov a omylov, ktoré vznikli z hrubého nepochopenia úlohy jazyka v procese nášho myslenia a tvorby filozofických riešení. 
Na situáciu vo filozofii jazyka napokon reaguje aj Viedenský krúžok (najmä R. Carnap a M. Schlick). Táto filozofická skupina je charakteristická napr. tým, že sa v zmysle obratu k jazyku usilovala o očistenie filozofie od metafyzického myslenia. Ďalšími predstaviteľmi, ktorí rozvíjali alebo rozvíjajú teóriu jazyka a jej filozofické implikácie sú Noam Chomsky, B. F. Skinner, John Searle, John Austin, W. O. Quine. 
Antropologické koncepty.
"Hlavný článok": Filozofická antropológia
V 20. storočí sa prezentujú nové, moderné spôsoby filozofického myslenia, ktoré prenikajú viacero filozofických odborov v snahe o uchopenie reálnej a plnej existencie človeka, jeho podstaty a miesta v kozme. Zakladateľom modernej filozofickej antropológie sa stal Max Scheler, ktorý započal antropologizáciu súčasnej filozofie. Tento trend sa však už rozvíjal v období 16. až 18. storočia, pričom bol priamym výsledkom emancipácie problému človeka spod rámca teologickej a metafyzickej tradície v Európe. Moderné antropologické koncepty sú založené na predpoklade tzv. antropologickej konštanty, teda akejsi univerzálnej vlastnosti človeka, pričom filozofické bádanie sa orientuje následne na objasnenie tejto konštanty. Medzi najvplyvnejšie projekty antropologickej konštanty sa zaraďuje "otvorenosť k svetu" Maxa Schelera a tiež jeho postulát ducha v súvislosti s ľudskou osobou, ďalej "excentricita" Helmutha Plessnera (schopnosť človeka spredmetniť seba samého) a "nedostatok" Arnolda Gehlena (človek ako nedokonalý živý tvor, potrebujúci k prežitiu kultúru a civilizáciu). Na začiatku 70. rokov 20. storočia sa tieto totalizujúce koncepty začínajú prispôsobovať dlhodobému vplyvu antropologického redukcionizmu. Podstata človeka sa tak potom riešila vo vzťahu k jeho dejinnosti a skúsenosti so svetom. Najnovšie filozofické myslenie skúma "conditio humana", teda ľudskú podmienenosť, ktorá istým spôsobom, hoci nedokonalo, napomáha k vymedzeniu ľudskej bytosti. Rozvoj filozofickej antropológie má naďalej relevantný význam so vzrastajúcimi poznatkami v oblasti biológie človeka, medicíny, technológií a kognitívnych vied. 
Sociálna a politická filozofia.
"Hlavné články": Sociálna filozofia, Politická filozofia
Sociálna filozofia je typickým fenoménom postmodernej doby. Čerpá z poznatkov sociológie, politológie, ekonómie a histórie, pričom hľadá filozofické implikácie v súvislosti so spoločnosťou, sociálnou etikou, sociálnym priestorom, sociálnym štátom, sociálnymi vrstvami a statusmi, i v súvislosti s verejnosťou a tzv. verejným záujmom. Sociálna a politická filozofia sú úzko previazané, pričom ich rozlíšenie sa realizuje viac-menej v závislosti od základnej orientácie sociálno-politického filozofa. Medzi tieto orientácie na základe výsledkov filozofie 19. storočia zaraďujeme nasledovné tri:
1. liberálna orientácia (nadväzuje na výsledky Francúzskej revolúcie a nemeckého osvietenstva; Francis Fukuyama, F. Hayek, John Rawls)
Táto orientácia nadobudla široký význam najmä v 80. a 90. rokoch 20. storočia. Vychádza z pojmu sociálnej spravodlivosti, ktorý napr. F. Hayek chápe ako rovnosť sociálnych šancí a príležitostí pri uplatňovaní občianskej slobody. 
2. konzervatívna orientácia (nadväzuje na Tomáša Akvinského a Thomasa Hobbesa)
V Hobbesovej koncepcii je štát garantom bezpečnosti a odstránenia prirodzeného stavu, v ktorom sa bez štátu realizuje boj všetkých proti všetkým. Hobbes podporil rolu monarchu a úlohu prirodzeného zákona pri formovaní spoločnosti. Štát vzniká z nutnosti a je morálne neutrálny. 
3. socialistická orientácia (opiera sa hlavne o marxizmus)
Prvotné, predmarxistické východisko nachádza socialistická orientácia v diele Jean-Jacques Rousseaua. Spoločenská zmluva v jeho koncepcii prináša jednotlivcovi výhody a hodnoty. Štát je hodnotovo dobrý a mal by smerovať k ideálnemu stavu suverénnej moci a všestranného vplyvu pre zabezpečenie všeobecného dobra pre zmluvných partnerov, teda občanov. Jeho existencia vyplýva práve z ich racionality a suverenity ako niečo nutné, ale zároveň dobré. 
Ďalšími vplyvnými koncepciami súčasnej sociálnej a politickej filozofie sú:
Liberálna filozofia považuje autonómiu hodnôt jednotlivca vo vzťahu k spoločnosti za rozhodujúcu. Naproti tomu komunitarizmus chápe spoločnosť ako isté "communio", ktoré zohráva konštitutívnu rolu vo vzťahu k hodnotám jednotlivca. Deje sa tak prostredníctvom vplyvu spoločnosti v podobe jej inštitúcií, morálnych noriem či aktuálnej sociálnej dejinnej situácie. Komunitarizmus odmieta atomizáciu spoločnosti a vidí ju skôr ako organický celok s dominantným postavením. Novodobú diskusiu medzi liberalizmom a komunitarizmom započal v 70. rokoch 20. storočia filozof John Rawls. 
Feministická filozofia argumentuje podobne ako komunitarizmus. Za model vzťahu "communio" k občanovi považuje vzťah matky a dieťaťa. Základ spoločnosti je tak v rodine, ktorá poskytuje podmienky pre výchovu a ochranu jednotlivca. Podobne spoločnosť má zodpovednosť za ochranu a za sociálne spravodlivý rozvoj voči občanovi. 
Jej zakladateľ Max Horkheimer postavil sociálnu filozofiu na kritike post-industriálnej spoločnosti. V nej sa konfrontujú morálne hľadiská so záujmami súčasných spoločenských činiteľov. Voči technokracii a výchovnému "techné" (umeniu) stavia edukáciu ako formovanie a vedenie k morálnemu úsudku. Horkheimer bol takto oponentom politického pragmatizmu. Naňho nadviazal Jürgen Habermas s analýzou štrukturálnej premeny verejnosti. Verejnosť chápe ako dynamickú entitu, ktorá aktívne formuje sociálny systém a usporiadanie. Len takto môže fungovať sociálny a právny štát. Zákony sú garantované nie metafyzicky z prirodzeného práva, ale len na základe spoločenskej a medziľudskej komunikácie, z ktorej plynie konanie v prospech spoločných záujmov a všeobecného dobra (tzv. "teória komunikatívneho konania"). Inými, nemenej významnými sociálnymi filozofmi v rámci ideového vplyvu Frankfurtskej školy sú Niklas Luhmann a Theodor W. Adorno.
Problém myseľ-telo a kognitívne vedy.
"Hlavné články": Filozofia mysle, Kognitívne vedy
Bioetické otázky.
"Hlavný článok": Bioetika
Etika médií.
Súčasný rozmach prostriedkov masmediálnej komunikácie so širokým vplyvom na lokálne, národné i nadnárodné publikum si postupne vyžiadalo profilovanie novej aplikovanej etickej disciplíny. Pôsobenie masmédií a internetu totiž počíta s technológiami, ktoré z diváka a verejnosti vytvára pasívneho recipienta manipulovateľných a potenciálne skreslených informácií. Digitálne technológie túto prax umožňujú "par excellence", čo vyvoláva sporné etické dilemy. Situácia vo filozofii 20. a 21. storočia takto predkladá ciele vypracovať zrozumiteľné etické normy a princípy, ktoré by prax žurnalistov a masovo-komunikačných prostriedkov viedli k pôsobeniu pre dobro recipienta. Za všeobecné dobro recipientov sa považuje kritérium pravdivosti, nezávislosti a všestranný rozvoj ľudskej osoby, tiež vyváženosť predkladaných názorov a objektivita, pokiaľ v otázke pravdivosti informácie nie je zhoda. Prvotná eticko-filozofická diskusia v oblasti etiky masmédií bola iniciovaná v počiatkoch 70. rokov 20. storočia, keď sa niektoré mediálne koncerny západných krajín Európy a USA usilovali vytvoriť jednotné pravidlá pre šírenie informácií a pre mediálnu komunikáciu. Hoci toto rané úsilie nebolo úspešné, nakoľko koncerny z USA a Veľkej Británie z diskusie odišli v 80. rokoch, etické expertné tímy pokračovali v diskusiách a publikovaní na pôde OSN. V tejto súvislosti bol vydaný dôležitý etický kódex na "Svetovom summite o informačnej spoločnosti" v Ženeve v r. 2003. Ten zahrnuje etické princípy a normy pre masmediálnu komunikáciu, pričom jeho prijatie podporilo 175 členov OSN. Udalosti podnietili diskusiu ohľadom eticko-filozofických reflexií nad témami, ako sú mediálna manipulácia, mediálne technológie, komunikácia informácií z ekonomiky a politiky. 
Etika médií je založená na potrebe chrániť recipienta pred aktívnym nežiaducim vplyvom masovo-komunikačných prostriedkov. Naširoko pojednáva o etických problémoch spojených so vzrastom násilia, reklamy a sexuálneho obsahu v médiách, taktiež politického zneužívania dezinformácií, manipulátorstva, digitálnych podprahových správ a využívania mediálnych etikiet. Eticky analyzuje a hodnotí aj pozitívny prínos mediálnych technológií najmä v oblasti kultúry a vzdelávania. Hľadá univerzálne etické hodnoty, ktorými by sa mohla zarámcovať masmediálna produkcia. 
Postmodernizmus.
"Hlavný článok": Postmodernizmus

</doc>
<doc id="93574" url="https://sk.wikipedia.org/wiki?curid=93574" title="Švajčiarska filozofia">
Švajčiarska filozofia

Švajčiarska filozofia je filozofia svojím pôvodom viažúca sa k Švajčiarsku, súčasť európskej filozofie. Do druhej svetovej vojny sa používalo skôr označenie filozofia vo Švajčiarsku ("Philosophie in der Schweiz").
O vlastnej švajčiarskej filozofii sa hovorí najmä v spojení s Paulom Häberlinom, Ferdinandom Gonsethom, Jeanom Piagetom, Hansom Barthom, Michaelom Landmannom a Waltherom Christophom Zimmerlim.

</doc>
<doc id="93576" url="https://sk.wikipedia.org/wiki?curid=93576" title="Filozofia sveta">
Filozofia sveta

Filozofia sveta alebo filozofia kozmickej reality je podľa Letza predovšetkým filozofia prírody a filozofia evolúcie. 

</doc>
<doc id="93578" url="https://sk.wikipedia.org/wiki?curid=93578" title="Sýrska filozofia">
Sýrska filozofia

Sýrska filozofia je filozofia na územiach označovaných ako sýrske, t. j. v krajoch medzi Eufratom a Arabským zálivom, východným pobrežím Stredozemného mora a pohorím Taurus.
Na sklonku rímskeho cisárstva tu nachádzame akoby rezervoár helénskeho myslenia a kultúry. Do značnej miery na tom majú zásluhu nestoriáni, ktorí zo svojho intelektuálneho centra v Nisibise ovplyvňovali nielen celú Sýriu, ale prenikali aj do Číny a Indie. Práve oni sa návratom ku klasickej filozofii usilovali nastoliť nanovo jej problematiku, dali jej novú formu a v zmenených historických podmienkach ju chceli využiť pre vlastné potreby. Takto sa už v 5. storočí Edessa a po jej zničení v 6. storočí Gandisapora ako škola lekársko-filozofická (Academia Hippocratica) stali popri Nisibise strediskami v Sýrii sa rozvíjajúcej aristotelovskej filozofie.
Do sýrčiny bolo preložených viacero diel Aristotela, ale žiadne Platónovo.

</doc>
<doc id="93580" url="https://sk.wikipedia.org/wiki?curid=93580" title="Talianska filozofia">
Talianska filozofia

Talianska filozofia je vetva európskej filozofie, ktorá sa preslávila už v stredoveku najvýznamnejšími predstaviteľmi scholastiky: Anselm z Canterbury, Bonaventura, Tomáš Akvinský. Talianska filozofia vo vlastnom talianskom jazyku začína v období renesancie: filozoficky relevantný je Dante Alighieri, Georgios Gemistos Plethon,

</doc>
<doc id="93581" url="https://sk.wikipedia.org/wiki?curid=93581" title="Filozofia techniky">
Filozofia techniky

Filozofia techniky je filozofická disciplína, ktorá sa zaoberá svetonázorovými a filozofickými problémami techniky, najmä gnozeologickými, metodologickými a etickými. Nespočetné pokusy morálno-filozofického reflektovania, hodnotenia techniky a filozoficky adekvátnejších definovaní techniky sa v zásade špecifikovali do podoby: "scientisticko-racionalistickej:" technika je v pozícii aplikovanej prírodovedy – aplikácia teórií a metód vedy na praktické konanie (E. Mach, B. Russell, M. Bunge); "systémovo-teoretickej" ("resp. analytickej")":" dominujú aspekty sociálno-politické, ekonomické, kultúrne, ekologické (F. Rapp, J. Ellul, H. Marcuse, J. Habermas a i.); "existenciálno-antropologickej:" sústredenie pozornosti na vzťah medzi technikou a podstatou človeka, na filozoficko-antropologické a morálno-filozofické aspekty (M. Scheler, A. Gehlen, J. Ortega y Gasset, O. Spengler, G. Anders a i.); "epistemologickej:" technika je ponímaná ako produkt rôznych foriem poznania (H. Skolimowski, J. Jarvie a i.); "náboženskej" interpretácie techniky líšiace sa rôznymi výkladmi náboženského života, ktoré implikujú náboženské hodnotenie a definovanie techniky; interpretácie v duchu kresťanského milenizmu – v chápaní technického rozvoja ako prípravy na milénium a príchod Krista; absolutizácia úlohy židovsko-kresťanskej náboženskej a kultúrnej tradície na nekontrolovateľný a nekrofilny atak techniky vo všetkých sférach žitého sveta;  chápanie vedcov a technikov ako tých, ktorí pokračujú v Božom diele atď. (J. A. Etzler, N. Berďajev, L. White Jr., J. Milton, E. Gill, F. Dessauer, Y. R. Simon, D. F. Noble a i.). V každej z nich sa určitým spôsobom reflektoval všeobecný priestor tzv. stechnizovaného sveta (sveta v každej oblasti poznamenaného technikou) a divergentné tendovanie charakteristík techniky, resp. modifikáciu otázky: čo je technika? do podoby: čo technika znamená?, pričom druhá otázka implikuje: čo to znamená pre človeka? Dnešný stav  vedenia o technike a technológii odhaľuje, že moderná technika nie je jednoduchým inštrumentom, už len preto nie, lebo ju nemožno používať (či nepoužívať) podľa ľubovôle. Interakčné pôsobenie rôznych podôb technosféry a ľudskej spoločnosti prináša v reflexii príkre kontrasty, teoretickú rôznorodosť, uvážlivé,  racionálne i neracionálne, oslavné i invektívne prístupy k technike a technológii.
           Spomedzi spomenutých pozícií je zaujímavým vizionárske hodnotenie techniky P. T. de Chardinom, v ktorom technosféra zohráva  jednoznačne pozitívnu rolu ´posunom´ noosféry k bodu  ´dozrievania´, tzn. technizácia je tým momentom v kozmickej  evolúcii, ktorý je nielen prirodzený, ale aj oslobodzujúci.
           Hodnotový význam techniky je iný v prípade, keď sa  technika autorovi (J. Ellul) javí ako autonómne, všetko pohlcujúce a ovládajúce monštrum, ktoré určuje adaptačné  motívy ľudských bytostí. Technika ako autonómny fenomén tvorí  nové, sebe vlastné prostredie, ktoré nutne poškodzuje ekosféru a antroposféru.
             Antropocentricky zamerané hodnotenie techniky u väčšiny  autorov vyúsťuje v negativizmus, vyplývajúci z technickej  posesivity, nútiacej k maximalizácii v pozícii ´mať´,  oslabujúcej interpersonálne väzby, rušiacej ´jastvo´ (M. Scheler, K. Jaspers, O. Spengler a i.)
             Diferencované hodnotenie techniky v integračnej pozícii  predkladá komplexný, interdisciplinárne kotvený prístup  k technike. Poukazujúc na zložitosť a častú neprehľadnosť  štruktúry modernej techniky, vedie k obozretnosti a k vyššej  miere zodpovednosti v technickom myslení a technickom konaní,  pokiaľ sa ľudské dejiny nemajú ´zavŕšiť´ ekologickou  katastrofou (F. Rapp, G. Ropohl, D. Ihde,  H. Skolimowski a i.).
              Náboženský pohľad na techniku buď mystifikuje význam techniky  v ľudskej spoločnosti v podobe realizovaných ´Božích ideí´  (F. Dessauer), alebo poukazuje na rozmer dôsledkov  technického pôsobenia, ktoré prekračujú hranice ľudskej predstavivosti, čím otupujú emocionalitu; človek tak nie je schopný imaginatívneho alebo emočného docenenia dôsledkov  techniky. Keďže na docenenie dôsledkov technizácie  nepostačuje abstraktná kognitivita a racionalita, je nevyhnutné  rozšíriť úzku kapacitu predstáv (a ešte  užšiu kapacitu pocitov) tak, aby predstavy a pocity dokázali ´spracovať´, uvedomiť si dosah a následky technického konania  cez ´principiálne´ teoreticko-poznávacie vyrovnanie sa  s nominalizmom a ´prírodovedeckým obrazom sveta´. Keďže korene technickej tvorivosti spočívajú podľa prominentov  teológie techniky vo viere a technika je prejavom aktívnej  túžby po sebaspasení, moderný svet techniky je možné pochopiť iba tak, že spomínanú túžbu odvodíme od religióznej hnacej  sily (N. Berďajev, D. Brinkman, M. Graham, J. F. Duggan a i.).
           A napokon sú tu názory orientované technocentricky, úzko späté s modelom komplexnej spoločenskej reality, rozhodujúco ovplyvňovanej novou technikou a technológiami. V nich je tzv. intelektuálna technológia stratégiou sprostredkujúcou nielen interakciu ľudského spoločenstva a prírody, ale (a to  predovšetkým) interakciu "hry" medzi ľuďmi (pojem hra tu nevystupuje vo význame asociatívnom, ale jednoznačne  funkcionálnom). Ide o výrazný posun optiky vplyvu techniky  z priemyselnej činnosti na všetky sféry ľudskej činnosti, v niektorých sférach hraničiaci s "technomyopiou", teda so sklonom preceňovať krátkodobý vplyv nových technológií a neschopnosť predvídať dlhodobé efekty, čo poskytuje po prvýkrát v dejinách (ako sa domnieva už D. Bell a jeho nasledovníci) extrémnu možnosť riadenia sociálneho experimentu s významnou rolou ´nového racionalizmu´ špecialistov.
             Nejde len o špecialistov technicky a technologicky orientovaných, ale aj o tých, ktorí sú schopní po ´načítaní´ intelektuálnej technológie riešiť problémy politickým rozhodovaním, orientovaným na budúcnosť. Medzi takéto rozhodovania  nepochybne patrí, okrem  iného, aj možné  ´proprírodné´ riadenie  techniky. Je tu však latentné nebezpečenstvo negatívnej persuázie. Napokon súčasné globálne sociálne, politické a ekologické  problémy sa priam vnucujúco stavajú do centra pozornosti  novým technikám, čo platí aj naopak. A je tu stále možnosť  manipulácie, zneužitia. Sú tu vždy prítomné možnosti, ktoré  povedú buď k niečomu netušenému na ´vyššej úrovni´,  ale rovnako  ostáva otvorená možnosť, o ktorej hovoril K. Lorenz:  o  ceste vývinu ľudského spoločenstva v ´"spoločnosť termitov"´ toho najhoršieho druhu.

</doc>
<doc id="93582" url="https://sk.wikipedia.org/wiki?curid=93582" title="Teologická filozofia">
Teologická filozofia

Teologická filozofia je podľa Aristotela najvyššia veda, ktorá sa zaoberá súcnom vôbec, najvšeobecnejšia veda;
ontológia.

</doc>
<doc id="93583" url="https://sk.wikipedia.org/wiki?curid=93583" title="Teoretická filozofia">
Teoretická filozofia

Teoretická filozofia je časť filozofie, ktorá skúma najvšeobecnejšie zásady a zákonitosti vo sfére jestvovania vecí nezávislého od praktického použitia. Teoretická filozofia obsahuje fyziku, matematiku a prvú filozofiu) čiže metafyziku.

</doc>
<doc id="93584" url="https://sk.wikipedia.org/wiki?curid=93584" title="Tibetská filozofia">
Tibetská filozofia

Tibetská filozofia je súčasť ázijskej filozofie a tibetskej kultúry. Tvorí ju najmä
tibetská mystika.

</doc>
<doc id="93585" url="https://sk.wikipedia.org/wiki?curid=93585" title="Filozofia totožnosti">
Filozofia totožnosti

Filozofia totožnosti je filozofická koncepcia, historicky spojená s menom Schellinga, ktorá vychádza z uznania absolútnej totožnosti myslenia a bytia, ducha a prirody.

</doc>
<doc id="93586" url="https://sk.wikipedia.org/wiki?curid=93586" title="Transcendentálna filozofia">
Transcendentálna filozofia

Transcendentálna filozofia je pôvodne Kantova kritická filozofia, ktorej ústrednou myšlienkou je, že empirické nevyhnutne predpokladá neempirické. Podobne ako oko je podmienkou a predpokladom svojho zorného poľa a všetkého, čo sa v zornom poli nachádza, tak aj skúsenostne poznávajúci subjekt je podmienkou a predpokladom súhrnu toho, čo je mu v skúsenosti dané, teda všetkých skúsenostných predmetov alebo všetkých empirických predmetov celého nášho poznania.

</doc>
<doc id="93587" url="https://sk.wikipedia.org/wiki?curid=93587" title="Turecká filozofia">
Turecká filozofia

Turecká filozofia je súčasť tureckej kultúry; silné zastúpenie sufizmu. V súčasnosti vplyv nemeckej filozofie. Pestujú sa dejiny filozofie.

</doc>
<doc id="93617" url="https://sk.wikipedia.org/wiki?curid=93617" title="Ukrajinská filozofia">
Ukrajinská filozofia

Ukrajinská filozofia je súčasť európskej filozofie a zložka ukrajinskej kultúry.
Externé odkazy.
 

</doc>
<doc id="93620" url="https://sk.wikipedia.org/wiki?curid=93620" title="Filozofia umenia">
Filozofia umenia

Filozofia umenia je filozofická disciplína, ktorá skúma psychické zdroje umenia (túžbu vyjadriť sa, vôľu stvárňovať, pud hry, potešenie so zdania), umelecké motívy (zážitok, výraz, stvárnenie), umeleckú tvorbu a podstatu kreativity (inšpirácia, koncepcia, vnútorné predvedenie, realizácia), prežívanie umenia a pôžitok z umenia, podstatu umenia. Podľa Kanta umenie je hra. Podľa Hegel umenie je zdanie a podľa Nietzscheho umenie je lož. Podľa Hegela je filozofia umenia estetika.

</doc>
<doc id="93650" url="https://sk.wikipedia.org/wiki?curid=93650" title="Filozofia vedy">
Filozofia vedy

Filozofia vedy disciplína, ktorá skúma štruktúru vedeckého poznania, prostriedky a metódy vedeckého poznania, spôsoby fundamentácie vedeckého poznania a vývin vedeckého poznania. Filozofia vedy sa osamostatňuje v polovici 19. storočia najmä zásluhou W. W. Whewella a J. S. Milla. Ďalším predstaviteľom je Willard Van Orman Quine.
Názory na vedu.
Antisténes z Atén tvrdil, že veda je analýza názvov a termínov, pretože len názvy a termíny umožňujú čokoľvek povedať o veciach. Veda teda nie je definovaním vecí (ako u Sokrata).
Podľa Aristotela je veda epistémé – pevné vedenie ako výsledok rôznych nahliadnutí; veda sa týka súcna a vyrastá z prezviedavosti človeka. Veda resp. vedenie je podobne ako umenie zdôvodnené poznanie, poznanie príčin a poznanie toho, čo je všeobecné. Všeobecnosť vedy vyplýva z postupu poznania: zmyslové vnímanie (aisthésis) – skúsenosť (empeiriá) – umenie (techné) – veda (epistémé = múdrosť = sofiá).
Bachelardova koncepcia vedy je neoracionalistická (rovnako aj Gonsethova koncepcia). Absolutizuje diskontinuitu vedeckého poznania.
Podľa Francisa Bacona je veda nástroj, pomocou ktorého človek môže získať vládu nad prírodou a využiť ju pre vlastné ciele. Úloha vedy spočíva v odhaľovaní a poznávaní zákonov, ktoré vládnu nad skutočnosťou a v ich využívaní na praktické ciele. Vedy sa delia na tri skupiny podľa troch druhov duševných schopností: pamäti zodpovedá história ľudí a živočíchov, fantázii poézia a didaktika, rozumu filozofia. Filozofia sa ďalej delí na prvú filozofiu (univerzálnu vedu) a druhú filozofiu, ktorej predmetom je boh. Základom všetkých vied je časť filozofie zvaná filozofia prírody. Veda sa má oslobodiť od všetkých dogiem a má sa jej priznať právo na vecné argumenty. Najnebezpečnejším odporcom vedy je náboženský fanatizmus. Preto treba vedu úplne oddeliť od náboženstva. Veda by mala mať kolektívnu organizáciu, ktorú Bacon opísal v diele Nová Atlantída, ktoré malo vplyv na zorganizovanie Královskej spoločnosti v Londýne.
Filozofiu Roger Bacon stotožňuje s vedou vôbec, ktorej by chcel vrátiť podľa možností čo najúplnejšiu autoritu (saptientiam philosophiae usque ad ultimam sui deducere potestatem). Tak filozofia prírody, ako aj metafyzika a etika patria podľa jeho mienky k prírodovedným a empirickým disciplínam. Za najväčšiu autoritu v oblasti filozofie považuje Aristotela. Cení si v ňom predovšetkým prírodovedca a mysliteľa, ktorý vedel využívať skúsenosť i experiment. Lebo úlohou filozofie je podľa Bacona skúmanie skutočnosti a odhaľovanie zákonov, ktoré ju ovládajú.
Cassirerovo chápanie vedy je novokantovské. Absolutizuje kontinuitu vedeckého poznania.
Idealistickodialektické koncepcie vedy zahrnujú novohegelovské koncepcie vedy a koncepcie vedy Ch. S. Peircea, A. N. Whiteheada. Kladú proti sebe rozum a um, metafyziku a dialektiku, striktne sa pridŕžajú princípu totožnosti myslenia a bytia. Komplikácie vo vzťahu teórie a reality chápu len ako epizódy v súhrnných dejinách ducha. Vyznačujú sa monotónnym univerzalizmom: empirickú podobu vývoja vedeckého poznania chápu výlučne ako ilustráciu vývoja na rovine reflektovanej v samopohybe striktne pojmového myslenia.
Novoveká filozofia: Klasická filozofia s úplnou samozrejmosťou predpokladala, že vývoj poznania je zároveň i formou zdokonaľovania človeka, rast vedeckého poznania je vždy súčasne aj mravnou hodnotou, že veda umožňuje človeku adekvátne sa orientovať vo svete, určovať mravné normy, stanovovať pravidlá mravného konania.
Jürgen Habermas odmieta ideál neutrálnej vedy zbavenej hodnôt, ako ho nastolil napríklad Max Weber.
Podľa hermeneutiky je nám skutočnosť daná zásadne odlišnými spôsobmi: vonkajšou a vnútornou skúsenosťou. Vonkajšia skúsenosť, z ktorej vychádzajú prírodné vedy, je predovšetkým zmyslová skúsenosť, jej základom je koexistencia a následnosť zmyslových vnemov. Súvislosť medzi zmyslovými vnemami nie je nikdy daná priamo, vždy je hypoteticky konštruovaná a správnosť konštrukcie sa dodatočne experimentálne overuje, potvrdzuje alebo vyvracia. Duchovné vedy (takto hermeneutický prúd nazýva vedy o spoločenskom živote) vychádzajú z vnútornej skúsenosti, zo zážitku. Zážitok však nie je niečo amorfné, ale vnútorne, imanentne sa rozčleňujúci celok. Preto sú súvislosti, ktoré skúmajú duchovné vedy, čímsi pôvodne daným, priamo prežívaným. Práve vnútorná skúsenosť je základom, z ktorého vyrastá chápanie iných ľudí. Len transpozíciou mojej vnútornej skúsenosti mimo seba nadobúdam schopnosť vidieť konanie iných nie ako fyzikálny pohyb, ale ako súvislosť činov usmerňovaných určitými hodnotami a cieľmi. Pochopenie určitého spoločenského procesu sa nikdy nedá úplne vyjadriť v pojmoch. Pochopenie je totiž vždy viac než len intelektuálny proces. Tvorba pojmov a teórií v duchovných vedách je vždy usmerňovaná vciťovaním sa, schopnosťou zážitkovo rekonštruovať skúmanú dejinnú akciu. Základný rozdiel medzi prírodnými a duchovnými vedami hermeneutika vidí v tom, že sa v nich odlišne realizujú vzťahy subjektu a objektu. Objekt a subjekt v prírodných vedách sú si niečím navzájom cudzím, vonkajším. Vo sféresociálneho poznania sa nachádzame v zásadne inej situácii. Tu sme my sami súčasťou skúmanej skutočnosti, tu sme zároveň subjektom i objektom. Predmet skúmania je daný zvnútra, a nie zvonku ako v prírodných vedách. Prírodné procesy môžeme vysvetľovať iba pojmovo. Konanie iných ľudí chápeme, i keď niekedy nie sme schopní toto pochopenie úplne vyjadriť v pojmoch.
Historicko-sociologické koncepcie: Veda sa tu pokladá za historický a sociálny fenomén, popiera sa existencia ... nadepochálnych kritérií racionálnosti a vedeckosti. Do centra pozornosti a diskusií sa tento typ koncepcií vedy dostal až v druhej polovici 20. storočia, predovšetkým v diskusiách o prácach T. S. Kuhna. S náčrtmi… sa však stretávame už skôr (E. Mach, G. Simmel, L. Fleck).
Carl Gustav Jung: Veda je funkcia duše.
Immanuel Kant: Veda je matematická prírodoveda.
Jean-François Lyotard: Veda je od svojho vzniku v konflikte s rozprávaním.
Natorpovo chápanie vedy je novokantovské.
Novopozitivisti považujú exaktné vedy za vedy vôbec. Všetky ostatné vedy majú byť premenené na jedinú jednotnú vedu v zmysle metódy exaktných prírodných vied. Ich základným zámerom je rekonštruovať systém vied nakoniec z dvoch prvkov. Sú to empirické (zmyslové) elementárne zážitky a ich formálnologické spojenia.
Neoracionalistická koncepcia vedy je transcendentalistická.
Novohegelovské koncepcie vedy sú idealistickodialektické. Kladú proti sebe rozum a um, metafyziku a dialektiku, striktne sa pridŕžajú princípu totožnosti myslenia a bytia. Komplikácie vo vzťahu teórie a reality chápu len ako epizódy v súhrnných dejinách ducha. Vyznačujú sa monotónnym univerzalizmom: empirickú podobu vývoja vedeckého poznania chápu výlučne ako ilustráciu vývoja na rovine reflektovanej v samopohybe striktne pojmového myslenia.
Novokantovské koncepcie vedy sú transcendentalistické.
Novokynizmus: Veda je zameraná na získanie múdrosti, ktorá má vyliečiť človeka z ilúzií a navŕšeného klamstva, odhaľovať v ňom to, čo je ľudské a bezozvyšku mu to prinavrátiť. Má to byť múdrosť vyplývajúca z poznania vecí minulých i súčasných, ktorá odstráni antagonizmy a spriatelí človeka s človekom a urobí ho slobodným občanom sveta (pozri: vesmír).
Peirceova koncepcia vedy je idealistickodialektická. Kladie proti sebe rozum a um, metafyziku a dialektiku, striktne sa pridřža princípu totožnosti myslenia a bytia. Komplikácie vo vzťahu teórie a reality chápe len ako epizódy v súhrnných dejinách ducha. Vyznačujú sa monotónnym univerzalizmom: empirickú podobu vývoja vedeckého poznania chápe výlučne ako ilustráciu vývoja na rovine reflektovanej v samopohybe striktne pojmového myslenia.
Piagetova koncepcia vedy je neoracionalistická.
Pozitivizmus:Veda je súbor opisov zmyslovo prístupných realít a prostriedkov tohto opisu.
Starovek:Veda je poznanie cestou príčin, usporiadané príčinné poznanie; v tomto zmysle aj filozofia je veda, a síce prvá veda.
Jan Szczepański: „Každá veda je meniacim sa systémom názorov, teórií, hypotéz, tvrdení, problémov a otázok.“
Transcendentalistické koncepcie vedy sa viac inšpirujú Kantom než Hegelom. Patria sem nielen novokantovské koncepcie (Natorp, Cassirer), ale aj neoracionalistické (Gonseth, Bachelard, Piaget). Charakterizuje ich predovšetkým procesualizácia rozumu. Rozum chápu ako činný, vyvíjajúci sa a pokúšajú sa pojmovo vyjadriť zákon vývoja rozumu...Zriekajú (sa) princípu totožnosti myslenia a bytia. Predmet vedy je podľa nich utváraný vedeckým myslením... Prírodné vedy členia skutočnosť vzhľadom na všeobecné, pričom všeobecné sa chápe ako to, čo je spoločné určitej triede javov. Kultúrne vedy sa orientujú na individuálne, pričom význam individuálneho je konštituovaný vzhľadom na hodnoty.
Whiteheadova koncepcia vedy je idealistickodialektická. Kladie proti sebe rozum a um, metafyziku a dialektiku, striktne sa pridřža princípu totožnosti myslenia a bytia. Komplikácie vo vzťahu teórie a reality chápe len ako epizódy v súhrnných dejinách ducha. Vyznačuje sa monotónnym univerzalizmom: empirickú podobu vývoja vedeckého poznania chápe výlučne ako ilustráciu vývoja na rovine reflektovanej v samopohybe strikne pojmového myslenia.
Christian Wolff: Veda je dokazovanie dôsledkov z istých a nemenných princípov (Per scientiam hic intelligo habitum asserte demonstrandi, hoc est, ex principiis certis et immotis per legitimam consequentiam inferendi. (Cf Wolff, Ch.: Philosophia rationalis sive logica. Discursus praeliminaris de philosophia in genere, 30).
Wilhelm Wundt: Veda obsahuje v sebe najvšeobecnejšie metafyzické princípy, ktoré sú jej základom. Vychádza z konkrétnych údajov skúsenosti, tieto ďalej zhrňuje a systematizuje v pojmoch a nakoniec siaha k všeobecným princípom, celkom prekračujúcim rámec skúsenosti. Špeciálnu vedu teda dopĺňa metafyzika, pretože transponuje jej zovšeobecnenia do najvyšších ontologických princípov.
Štrukturalizmus: Úlohou vedeckého skúmania je objasnenie štruktúry.

</doc>
<doc id="93651" url="https://sk.wikipedia.org/wiki?curid=93651" title="Východná filozofia">
Východná filozofia

Východná filozofia zahrňuje viacero filozofií z Ázie a je významnou súčasťou svetovej filozofie a zložka ázijskej kultúy. 
Tvorí ju:

</doc>
<doc id="93652" url="https://sk.wikipedia.org/wiki?curid=93652" title="Filozofia výchovy">
Filozofia výchovy

Filozofia výchovy je súhrn filozofických názorov na výchovu, t. j. názorov, ktorých podstatný významový konštituent tvorí kognitívny významový útvar konštituovaný ako výsledok uvedomenia si horizontovosti výchovy a všetkých jej zložiek a podmienok existencie. Procesuálnou stránkou filozofie výchovy je pedagogické filozofovanie.
V anglosaskom prostredí znamená filozofia výchovy obyčajne celú teóriu výchovy a vzdelávania. Hlavným predstaviteľóm anglickej analytickej filozofie výchovy je Richard Stanley Peters.
Filozofia výchovy znamená u Nemcov onú oblasť pedagogiky, kde sa kladie dôraz na filozofický prienik a objasnenie. Ide tu o otázky pýtajúce sa skôr na "čo" než na "ako". Pri väčšom priblížení vidno v nemecky chápanej filozofii výchovy tematizáciu základných antropologických a teleologických otázok pedagogiky a epistemologických otázok týkajúcich sa vedeckosti jazyka a pojmovej výbavy pedagogiky. Preto sa tu filozofii výchovy prisudzuje ani tak nie dogmatická, ako skôr, v prvom rade kriticko-analytická funkcia. V nemeckom koncepte sa tak presadzuje silná tendencia k integrácii pôvodne protisebe stojacich scientistcikych a antiscientistických metodických postupov pedagogického filozofovania. Za typického reprezentanta tejto integratívnej tendencie možno
považovať Rotha.

</doc>
<doc id="93653" url="https://sk.wikipedia.org/wiki?curid=93653" title="Analytická filozofia výchovy">
Analytická filozofia výchovy

Analytická filozofia výchovy je pôvodne v anglosaských krajinách sa rozvíjajúca filozofická reflexia celej oblasti výchovy a vzdelávania sústreďujúca sa v prvom rade na rozbor jazyka a pojmovej výbavy pegagogiky. Analytická filozofia výchovy vyrastá z podnetov Ludwiga Wittgensteina a úzko súvisí s analytickou vedou o výchove. Najvýznamnejším predstaviteľom analytickej filozofie výchovy je R. S. Peters.

</doc>
<doc id="93654" url="https://sk.wikipedia.org/wiki?curid=93654" title="Wittgensteinova filozofia">
Wittgensteinova filozofia

Wittgensteinova filozofia je filozofia prvého obdobia Wittgensteinovho vývinu.
Podľa Anzenbachera: "Wittgensteinovu pozíciu možno interpretovať ako empiricky redukovaný (= obmedzený) variant filozofie ducha. Namiesto idey nastupuje úplne tautologická formálna logika. A preto sú redukovane vystihnuté aj obidva ďalšie 'vrcholy': Ja sa redukuje na súhrn zobrazujúcich, logicky štruktúrovaných viet (prírodná veda) a bytie sa redukuje na súhrn zobraziteľných, logicky štruktúrovaných vecných stavov (Sachverhalt) (skutočnosť)." 

</doc>
<doc id="93656" url="https://sk.wikipedia.org/wiki?curid=93656" title="Západná filozofia">
Západná filozofia

Západná filozofia alebo európoseveroamerická filozofia alebo atlantická filozofia je podstatná súčasť západnej kultúry; filozofia euroamerického kultúrneho okruhu; tvorí charakteristický celok podobne ako
čínska filozofia, arabská filozofia, indická filozofia. Jej hlavnými zložkami
je európska filozofia a americká filozofia.

</doc>
<doc id="93659" url="https://sk.wikipedia.org/wiki?curid=93659" title="Stredoveká židovská filozofia">
Stredoveká židovská filozofia

Stredoveká židovská filozofia je etapa vo vývine židovskej filozofie, významná súčasť stredovekej filozofie. K jej prameňom patrí hlavne Talmud a Tóra.
Židovská filozofia stredoveku bola pod vplyvom arabskej filozofie.

</doc>
<doc id="93703" url="https://sk.wikipedia.org/wiki?curid=93703" title="Bystrá (prítok Hornádu, Spišské Bystré)">
Bystrá (prítok Hornádu, Spišské Bystré)

Bystrá je potok na území okresu Poprad. Je to pravostranný prítok Hornádu a má dĺžku 17 km. 
Pramení v Nízkych Tatrách, v podcelku Kráľovohoľské Tatry, v časti Predná hoľa, na severných svahoch Úplazu (), pod Smrečinským sedlom v nadmorskej výške cca Preteká Bystrou dolinou najprv na sever, potom sa veľkým oblúkom stáča na severovýchod. Následne vstupuje do Hornádskej kotliny, do podcelku Vikartovská priekopa, kde tečie obcou Spišské Bystré na sever. Do Hornádu ústi severne od obce v nadmorskej výške okolo Najvýznamnejšími prítokmi sú pravostranné Mojžiška a Kubášok a ľavostranný prítok z Mokrej doliny.

</doc>
<doc id="93704" url="https://sk.wikipedia.org/wiki?curid=93704" title="Bystrá (prítok Hornádu, Margecany)">
Bystrá (prítok Hornádu, Margecany)

Bystrá je ľavostranný prítok Hornádu s dĺžkou 7,5 km. Preteká územím okresov Prešov a Gelnica. 
Priebeh toku.
Pramení na severnom úpätí Roháčky (1 028,5 m n. m.) v nadmorskej výške okolo 845 m n. m. Oblúkom sa postupne stáča na juhozápad a preteká cez pohorie Čierna hora, pričom oddeľuje podcelky Roháčka na západe a Bujanovské vrchy na východe. Tečie okrajom obce Margecany, na území ktorej ústi do vodnej nádrže Ružín v nadmorskej výške okolo 330 m n. m. Jediným významnejším prítokom je pravostranný potok z oblasti Kovalčíkovej.

</doc>
<doc id="93705" url="https://sk.wikipedia.org/wiki?curid=93705" title="Filozofická fakulta Univerzity Komenského v Bratislave">
Filozofická fakulta Univerzity Komenského v Bratislave

Filozofická fakulta Univerzity Komenského (lat. "Facultas Philosophica", angl. "Faculty of Arts"; skr. FiF UK) je jedna z trinástich fakúlt Univerzity Komenského v Bratislave. Patrí medzi najstaršie fakulty bratislavskej univerzity. 
Dejiny fakulty.
Vznikla v roku 1919 Zákonom o založení Československej štátnej univerzity v Bratislave, ktorý 27. júna 1919 prijalo Národné zhromaždenie, s výučbou však začala až v roku 1921 za aktívnej pomoci profesorov Karlovej univerzity. Dňa 13. septembra 1921 boli dekrétmi prezidenta republiky menovaní prví riadni profesori: Dr. Josef Hanuš, Dr. Jan Heidler, Dr. Karel Chotek, Dr. Dobroslav Orel, Dr. Albert Pražák, Dr. Jozef Škultéty a Dr. Miloš Weingart. 
Závažné zmeny priniesli do života fakulty roky 1938 a 1939, najmä vyhlásenie autonómie Slovenska 6. októbra 1938, ktoré sprevádzali protičeské demonštrácie a v novembri boli prepustení prví desiati českí profesori (Josef Borovička, Václav Chaloupecký, Vladimír Klecanda, Jiří Král, Jaroslav Ludvíkovský, František Ryšánek, Josef Tvrdý, Jan Uher, Václav Vážný a Otakar Vočadlo). Ako posledný profesor českej národnosti odišiel roku 1944 prof. Vladimír Buben. Nový univerzitný zákon premenoval Univerzitu Komenského na "Slovenskú univerzitu" a otváral dvere väčšiemu vplyvu ministerstva školstva a národnej osvety. Každodenný život na fakulte negatívne ovplyvňovali antisemitizmus, diskusia v parlamente o obmedzení vysokoškolského štúdia pre dievčatá, či tlaky zosilniť spoluprácu predovšetkým s nemeckými univerzitami a nemeckou vedou. 
Po skončení 2. svetovej vojny bolo prvoradou úlohou odstránenie škôd na budove fakulty, ktorá bola poškodená bombardovaním, a vytvorenie podmienok na začatie výučby v školskom roku 1945/46 a doplnenie učiteľského zboru. Koncom roku 1945 doplnili zbor slovenskí vedci, odchovanci fakulty (Eugen Pauliny, Milan Pišút, Vojtech Budinský-Krička a ďalší). V rokoch 1946-1949 vypomáhali vo výučbe aj profesori z Karlovej Univerzity (Jan Mukařovský, Jan Eisner) a Masarykovej univerzity (Frank Wollmann, Jaroslav Ludvíkovský). Fakulta znovu nadviazala na predvojnové demokratické tradície. Ďalekosiahlejšie zmeny však čakali fakultu po prevzatí moci komunistickou stranou v februári roku 1948. 
Nový režim si nárokoval podriadiť celú vzdelávaciu sústavu i kultúrne aktivity svojim politickým cieľom a ideológii marxizmu. Akademická sloboda štúdia a vedeckého bádania čoskoro prestala existovať a  zásahy moci boli tvrdé: z fakulty museli odísť pedagógovia, ktorí neboli ochotní skloniť sa pred komunistickou mocou. V prvej vlne, ktorá prebehla hneď po februárových udalostiach roku 1948, bol jediným postihnutým prof. Daniel Rapant. V ďalšej vlne – september 1948 až jún 1950 – boli uvoľnení zo služieb, alebo mali zakázané prednášať jedenásti učitelia. V júni 1950 boli vykonané aj previerky študentov a zo 722 poslucháčov vylúčili 42 študentov.  Fakultu sa dostala pod politický dozor komunistickej strany.
Na vývoj v československej spoločnosti v 60. rokoch, ktorý vyvrcholil v roku 1968, nemohla spoločenskovedne orientovaná fakulta nereagovať. K mladej generácii vedcov a pedagógov sa pridali aj starší profesori a spolu so študentmi sa zúčastnili na demokratizačnom procese života odštartovaného Pražskou jarou. Veľké nádeje prerušila vojenská intervencia armád Varšavskej zmluvy koncom augusta 1968. Počas prvých dní okupácie došlo k streľbe a usmrteniu nevinných civilistov aj v bezprostrednom okolí fakulty.
Na fakultu tvrdo doľahol nastupujúci proces „normalizácie“ a previerky začiatkom 70. rokov. Zasiahli študentov i učiteľov, ktorí v dramatických dňoch po 21. auguste 1968 obsadili aulu a protestovali proti vojenskej okupácii krajiny. Represálie nedali na seba dlho čakať a viacerí boli vylúčení zo štúdia, respektíve prepustení z fakulty či počas nasledujúcich dvadsiatich rokov odsúvaní v kariérnom raste a vylučovaní z pedagogického procesu. 
Spoločenské zmeny koncom 80. rokov vyústili do Nežnej revolúcie v novembri 1989, ktorá zmietla totalitný režim. Boli to práve študenti a pedagógovia Filozofickej fakulty, ktorí sa najaktívnejšie zapojili do zápasu za presadenie spoločenských zmien už protestom študentov 16. novembra 1989, ako aj po 17. novembri. Pre fakultu znamenal rok 1989 zásadnú a veľmi pozitívnu zmenu. Skončilo sa kádrovanie študentov i zamestnancom straníckymi orgánmi a znovu boli obnovené akademické práva a slobody – akademická obec si už začiatkom decembra 1989 po dlhých rokoch slobodne zvolila dekana, ktorým sa stal doc. Ivan Slimák, na jar roku 1990 sa konštituoval akademický senát fakulty.
Charakteristika fakulty.
Okrem výchovy stredoškolských profesorov dala Slovensku aj prvých profesionálnych vedeckých pracovníkov spoločenskovedných disciplín. V súčasnosti v rámci celoživotného vzdelávania organizuje fakulta pre študentov a absolventov vysokých škôl výberové štúdium, rozširujúce štúdium, rekvalifikačné štúdium a doplňujúce pedagogické štúdium. Pre občanov Slovenskej republiky organizuje kurzy cudzích jazykov a štátne jazykové skúšky a pre cudzincov kurzy slovenského jazyka ako cudzieho jazyka a štátne skúšky zo slovenského jazyka. 
Fakulta poskytuje tri stupne štúdia: bakalárske, magisterské a doktorandské štúdium. Bakalárske štúdium trvá tri roky, magisterské dva roky a doktorandské štyri roky. 
Na FiF UK dnes študuje okolo 3000 študentov a približne 50 doktorandov. Každý rok fakulta vydáva tri študentské časopisy, ktoré spolu so študentskými vedeckými konferenciami pomáhajú študentom pri príprave na vedeckú prácu. Na FiF UK pôsobí 27 katedier a "Studia Academica Slovaca" - centrum pre slovenčinu ako cudzí jazyk. Pri štúdiu pomáha študentom so svojou zbierkou aj ústredná knižnica, ktorá získava, spracúva, ochraňuje a sprístupňuje domáce a zahraničné, vedecké a odborné dokumenty. 
Pracoviská fakulty.
Pracoviská fakulty sa nachádzajú v štyroch budovách: na Gondovej ulici 2 (hlavná budova), na Šafárikovom námestí 6, na Múzejnej ulici 2 a na Štúrovej ulici 9.
Dekani fakulty.
Od vzniku fakulty boli dekani menovaní vždy na jeden akademický rok, zmenilo sa to počas existencie Slovenskej republiky (19391945), keď boli menovaní aj na dva akademický roky. Po roku 1948 už boli dekani menovaní aj na viac akademických rokov. Od roku 1990 sú dekani volení akademickým senátom fakulty na funkčné obdobie 4 rokov.

</doc>
<doc id="93707" url="https://sk.wikipedia.org/wiki?curid=93707" title="Filozofovanie">
Filozofovanie

Filozofovanie je vykonávanie filozofickej činnosti. K základným hybným silám každého filozofovania patrí túžba po vedení a pochybovanie. Súbor pravidiel a postupov filozofovania je charakteristikou filozofických metód.
Podmienkou toho, aby sme dospeli k jasnému a pravému filozofovaniu, je nastúpenie troch ciest:
1. účasť na vedeckom bádaní;
2. štúdium veľkých filozofov;
3. každodenné uvedomovanie si svojej vlastnej životnej cesty.

</doc>
<doc id="93708" url="https://sk.wikipedia.org/wiki?curid=93708" title="Pedagogické filozofovanie">
Pedagogické filozofovanie

Pedagogické filozofovanie je odhaľovanie, skúmanie a rozširovanie predpokladov premeny výchovnej reality na účinný faktor tvorby kultúrneho spoločenstva. Totalita výchovnej reality sa
pedagogickému filozofovaniu (a vôbec akémukoľvek poznávaniu) podáva na začiatku v podobe celku predkriticky daného; jednou zo základných úloh pedagogického filozofovania je odlíšenie výchovnej reality od celku predkriticky daného, v podobe ktorého sa nám podáva. V tom je nezastupiteľná a zároveň veľmi ťažko realizovateľná kritická funkcia pedagogického filozofovovania, ktorú možno rozpoznávať už dávno pred nástupom kantovského kriticizmu v rôznych fomách opozičnosti proti záujmu oficiálne reglementovať výchovnú realitu v prospech najvplyvnejších záujmových skupín spoločnosti.
Produktom pedagogického filozofovania je o. i. filozofický obraz výchovnej reality a jej zložiek (aktérov), vzťahov, procesov, cieľov, ideálov atď.
Súbor pravidiel a postupov pedagogického filozofovania je metóda pedagogického filozofovania.
V priestore medzi výchovnou realitou a filozofickým obrazom výchovnej reality sa rozvinulo viacero metód pedagogického filozofovania, ktoré sa vzájomne odlišujú konfiguráciou kategórií (medzi nimi zaujíma kľúčové miesto kategória človeka alebo iný významový útvar, ktorý je výsledkom poznania člvoveka) a hodnôt intervenujúcich v priebehu tvorby filozofického obrazu výchovy alebo výchovnej reality.

</doc>
<doc id="93709" url="https://sk.wikipedia.org/wiki?curid=93709" title="Pedagogické filozofovanie 20. storočia">
Pedagogické filozofovanie 20. storočia

Pedagogické filozofovanie 20. storočia sa vyvíjalo od pôvodnej kontroverzie scientistickej a antiscientistickej tendencie vo filozofickom uvažovaní o výchovnej realite, ktorá sa rozvinula pred prvou svetovou vojnou, cez medzivojnovú komplementáciu týchto tendencií k ich fuzionovaniu, synkréze, integrácii alebo synkrisis.
Filozofovanie - zrod filozofovania.
Filozofovanie sa zrodilo zo skeptického (skepsa) postoja, ktorý sa neuspokojuje s tým, aby svet v tej podobe, ako sa nám javí, pokladal za nejakú údajne nepochybnú pozitivitu.

</doc>
<doc id="93712" url="https://sk.wikipedia.org/wiki?curid=93712" title="Finalita">
Finalita

Finalita je smerovanie k cieľu a prispôsobovanie prostriedkov k jeho dosiahnutiu. Aristoteles delí finalitu na tri oblasti: 

</doc>
<doc id="93714" url="https://sk.wikipedia.org/wiki?curid=93714" title="Finalizmus">
Finalizmus

Finalizmus je náuka prisudzujúca finalite významnú úlohu vo výklade sveta a trvajúca buď na uskutočnení finálnych príčin, alebo na význame finality v živých bytostiach
(vitalizmus), alebo na to, že tendecia predchádza mechanickému konaniu (voluntarizmus).

</doc>
<doc id="93715" url="https://sk.wikipedia.org/wiki?curid=93715" title="Finančníctvo">
Finančníctvo

Finančníctvo sú financie, finančná sústava, finančná politika, finančné hospodárstvo, finančná správa a finančná veda.

</doc>
<doc id="93716" url="https://sk.wikipedia.org/wiki?curid=93716" title="Financovanie">
Financovanie

Financovanie je: 
Financovanie je spôsob zabezpečovania peňažných potrieb jednotlivých
ekonomických subjektov.
Delenia.
Delenie 1 (podľa typu kapitálu):
Delenie 2 (podľa pôvodu prostriedkov):
Delenie 3 (pre verejné financovanie, podľa ):
Delenie 4 (podľa životného cyklu podniku):
Delenie 5 (podľa dĺžky času):
Delenie 6 (podľa použitia zdrojov):

</doc>
<doc id="93717" url="https://sk.wikipedia.org/wiki?curid=93717" title="Rozpočtové financovanie">
Rozpočtové financovanie

Rozpočtové financovanie alebo zriedkavejšie financovanie z vlastných zdrojov je financovanie z verejných rozpočtov o (štátnych rozpočtov a miestnych rozpočtov), spravidla
nenávratným spôsobom. 

</doc>
<doc id="93718" url="https://sk.wikipedia.org/wiki?curid=93718" title="Úverové financovanie">
Úverové financovanie

Úverové financovanie je financovanie založené na návratnom poskytovaní peňažných prostriedkov za úrok.

</doc>
<doc id="93719" url="https://sk.wikipedia.org/wiki?curid=93719" title="Financovanie z vlastných zdrojov">
Financovanie z vlastných zdrojov

Financovanie z vlastných zdrojov alebo vlastné financovanie môže byť:

</doc>
<doc id="93720" url="https://sk.wikipedia.org/wiki?curid=93720" title="Fíni">
Fíni

Fíni (pôv. Aaalandovia (Suomi)) je národ patriaci k ugrofínskym jazykovým a etnickým skupinám, tvoriacim medzi nimi najsevernejšie etnikum spolu s Laponcami. Na územie Fínska prišli začiatkom 1. tisícročia pred Kr. V 9. stor. vytvorili významné obchodné centrum (Turku). V 12. stor. sa dostali pod švédsku nadvládu (do roku 1809), ktorých do roku 1917 vystriedali Rusi. Pred 16. storočím boli Fíni prevažne katolíci, dnes je väčšina Fínov luteránska hlásiaca sa k Fínskej cirkvi. Časť Fínov je tiež pravoslávna. 

</doc>
<doc id="93721" url="https://sk.wikipedia.org/wiki?curid=93721" title="Finitizmus">
Finitizmus

Finitizmus je filozofická koncepcia, podľa ktorej sa človek stretáva iba s konečnými vecami a ich vlastnosťami, takže kategóriu nekonečnosti nemožno vzťahovať ani vesmír, ani na mikrosvet, ani na myslenie.

</doc>
<doc id="93724" url="https://sk.wikipedia.org/wiki?curid=93724" title="Nikolaj Fiodorovič Fiodorov">
Nikolaj Fiodorovič Fiodorov

Nikolaj Fiodorovič Fiodorov (; * 9. jún 1829 – † 28. december 1903) bol ruský pravoslávny filozof, tvorca novokresťanského učenia o patrofikácii (vzkriesení otcov) ako vzkriesení všetkých doteraz žijúcich generácií, ich premenenie a návrat k Bohu. Liekom proti sociálnym zlám je podľa Fiodorova psychokracia - utopická občina združujúca synov na vzkriesenie otcov. 
Výrazne ovplyvnil mystika Petra Uspenského a zakladateľa kozmonautiky Konstantina Ciolkovského.

</doc>
<doc id="93725" url="https://sk.wikipedia.org/wiki?curid=93725" title="Firma">
Firma

Firma môže byť:

</doc>
<doc id="93726" url="https://sk.wikipedia.org/wiki?curid=93726" title="Bystrá (vrch v Západných Tatrách)">
Bystrá (vrch v Západných Tatrách)

Bystrá () je najvyšší vrch Západných Tatier na Slovensku. Leží v závere Bystrej doliny nad Pribylinou, približne severovýchodne od Liptovského Hrádku. 
Poloha.
Nachádza sa na západe strednej časti Tatier, v podcelku Západné Tatry a ich časti Liptovské Tatry. Leží na území Žilinského kraja, okresu Liptovský Mikuláš a v katastri obce Pribylina. Najbližším sídlom je juhovýchodne situované Podbanské, juhozápadne leží Pribylina a severovýchodne v Poľsku obec Kościelisko. Vrch sa nachádza v Tatranskom národnom parku.
Opis.
Hôľnato-skalnatá Bystrá vystupuje v južnej rázsoche hlavného hrebeňa Západných Tatier, pričom uzlovým vrchom je blízky Blyšť () v severnej časti mohutného masívu. Hrebeň sa tu delí na dve vetvy; juhozápadne smeruje hrebeň Grúň na Nižnú Bystrú () a Ježovú (), juhovýchodne vedie hrebeň Kobyla na Kotlovú (). Západné svahy klesajú do Gáborovej doliny, ktorá je severnou časťou Račkovej doliny a voda z tejto časti nimi odteká Gáborovým potokom a Račkovou do Belej v povodí Váhu. Južné svahy padajú do Bystrej doliny, odkiaľ voda tečie Veľkým Bystrým plesom a potokom Bystrá a východne leží Kamenistá dolina, odvodňovaná Kamenistým potokom.
Východne sa nachádza Temniak (), Poľská Tomanová (), Smrečiny (), Veľká Kamenistá (), Hlina (), Predný Holý vrch () a Krížna (), južne Holý vrch (), Žerucha (), Kotlová (), Suchý hrádok (), Ježová (), Kečka (), Grúň () a Nižná Bystrá (), západne Nižná Magura (), Ostredok (), Vyšná Magura (), Jakubina (), Hrubý vrch () a Klin () a severne Končistá (), Czubik (), Trzydniowiański Wierch (), Zadni Ornak (), Ornak (), Blyšť (), Kominiarski Wierch (), Stoly () a Wysoka Turnia (). Vrcholom vedie značený turistický chodník. 
Výhľady.
Turisticky prístupný hôľnato-skalnatý vrchol umožňuje kruhový rozhľad. Vďaka značnej nadmorskej výške a polohe sú viditeľné mnohé vrcholy Západných a Vysokých Tatier, okolité doliny a podhorie na slovenskej i poľskej strane, pri vhodných podmienkach sú však pozorovateľné aj Volovské vrchy, Slovenský raj, Kozie chrbty, Nízke Tatry, Veľká Fatra, Malá Fatra a Oravské Beskydy.
Turizmus.
Na južnom úpätí vrchu ležia v ľadovcových karoch dve Bystré plesá a nižšie situované pleso Anitino očko. Neďalekým Blyšťom vedie červeno značená hrebeňovka z Pyšného sedla na Volovec. Z jeho vrcholu vedie na Bystrú neznačený chodník, oficiálny značený prístup vedie z Bystrého sedla.

</doc>
<doc id="93728" url="https://sk.wikipedia.org/wiki?curid=93728" title="Ivo Fišer">
Ivo Fišer

Ivo Fišer (* 4. apríl 1929, Praha) je český indológ. 
Študoval indológiu, komparatívnu teológiu a bengálčinu na Filozofickej fakulte Karlovej univerzity. V roku 1952 získal doktorát a v roku 1964 hodnosť kandidát vied. V rokoch 19511968 pôsobil ako asistent a docent odboru indológia, kde sa zaradil medzi významných indológov.
V roku 1968 emigroval do Dánska, pracoval v Kráľovskej dánskej akadémii vied v Kodani, od roku 1971 ako profesor indológie na Kodanskej univerzite.
Dielo.
Spolupracoval na vydaní trojzväzkovej konkordancie pálijčiny pod názvom "Paali Tipitaka Concordance" pre Spoločnosť pre pálijské texty ("Pali Text Society") so sídlom v Londýne.

</doc>
<doc id="93729" url="https://sk.wikipedia.org/wiki?curid=93729" title="Fixácia">
Fixácia

Fixácia alebo fixovanie alebo fixáž môže byť:
Fixácia alebo (v niektorých kontextoch aj) fixovanie môže byť aj:
Fixáž môže byť aj fixatív v oblasti fotografie, pozri fixatív (fotografia)

</doc>
<doc id="93730" url="https://sk.wikipedia.org/wiki?curid=93730" title="Fixovať">
Fixovať

Fixovať je ustaľovať, ustáliť, upevňovať, upevniť, zachytávať, zachytiť.

</doc>
<doc id="93732" url="https://sk.wikipedia.org/wiki?curid=93732" title="Flebológia">
Flebológia

Flebológia je náuka o žilách. Je pododborom dermatológie, ktorý sa zaberá problémami povrchového žilného systému. Je hraničnou vedou medzi dermatológiou a chirurgiou.

</doc>
<doc id="93733" url="https://sk.wikipedia.org/wiki?curid=93733" title="Ossip K. Flechtheim">
Ossip K. Flechtheim

Ossip K. Flechtheim (rodený ako "Ossip Kurt Flechtheim"; * 5. marec 1909, Nikolajev, Ukrajina – † 4. marec 1998, Berlín, Nemecko), býva uvádzaný aj ako "Ossip Karl Flechtheim") bol americký politológ a futurológ.
Kariéra.
Od roku 1910 žil v Nemecku. Študoval právo a sociálne vedy v Nemecku a vo Francúzsku. V roku 1931 mu bol udelený titul doktora práv. V roku 1935 emigroval do Švajčiarska a potom do USA. V roku 1943 vytvoril pojem a koncept futurológie ako vedy o budúcnosti. Po druhej svetovej vojne prednášal na nemeckých a amerických univerzitách. Pôsobil v Nemecku, Francúzsku, Švajčiarsku a v USA.
Tvorca futurológie.
Pojem futurológia ako i návrh jej konceptu vytvoril Karl Ossip Flechtheim v dvoch článkoch Futurology - A New Science ? a Futurology - A Science of Probability , ktoré boli publikované v roku 1943 v amerických časopisoch Forum a Midwest Journal. V týchto článkoch uviedol prvýkrát pojem futurológia a načrtol základné charakteristiky futurológie ako vedy o budúcnosti. Obidva články boli v roku 1966 znovu publikované vo Flechtheimovej knihe History and Futurology. Pojem futurológia vznikol spojením latinského slova futurum, čo znamená budúce, a gréckeho slova logos, čo znamená veda. Flechtheim navrhol futurológiu ako určitý transdisciplinárny priestor, v ktorom bude možné vytvárať rôzne alternatívne scenáre budúceho vývoja. 
Dielo.
Napísal a vydal knihy a publikácie

</doc>
<doc id="93734" url="https://sk.wikipedia.org/wiki?curid=93734" title="Flegmatik">
Flegmatik

Flegmatik () je jeden zo štyroch druhov temperamentu, stabilný introvert. Je to málo citový človek; človek ľahostajný, chladnokrvný, nevšímavý, rozvážny, ovláda sa, spoľahlivý.

</doc>
<doc id="93735" url="https://sk.wikipedia.org/wiki?curid=93735" title="Wilhelm August Flitner">
Wilhelm August Flitner

Wilhelm August Flitner (* 20. august 1889, Berka, Nemecko – † 21. január 1990, Tübingen) bol nemecký pedagóg, predstaviteľ hermeneutickej pedagogiky.

</doc>
<doc id="93736" url="https://sk.wikipedia.org/wiki?curid=93736" title="Flóra">
Flóra

Flóra môže byť:

</doc>
<doc id="93738" url="https://sk.wikipedia.org/wiki?curid=93738" title="Floristika">
Floristika

Floristika je odvetvie botaniky skúmajúce kvetenu (flóru) určitého územia. Hlavnou náplňou floristiky je zber, určovanie, opis a dokumentácia rastlín daného územia.
Floristika je aj všeobecný termín v kvetinárskom odvetví. Zahrňuje starostlivosť o kvety, aranžovanie kvetín, atď.

</doc>
<doc id="93739" url="https://sk.wikipedia.org/wiki?curid=93739" title="Fóbia">
Fóbia

Fóbia (gr.) je chorobný strach v situácii, ktorá bežne strach nevyvoláva.
Fóbia je iracionálna, neadekvátna reakcia prejavujúca sa strachom, ktorá človeka zvyčajne núti, aby sa vyhýbal bežným miestam, predmetom alebo situáciám. Je to strach pred vlastným strachom a stratou sebakontroly.

</doc>
<doc id="93740" url="https://sk.wikipedia.org/wiki?curid=93740" title="Foliácia">
Foliácia

Foliácia môže byť:

</doc>
<doc id="93741" url="https://sk.wikipedia.org/wiki?curid=93741" title="Slovenský folklór">
Slovenský folklór

Slovenský folklór je časť tradičnej slovenskej ľudovej kultúry zahŕňajúca slovesnú, hudobnú a dramatickú ľudovú tvorbu Slovákov. Je významnou zložkou slovenskej kultúry. 
Slovesná ľudová tvorba pozostáva z týchto žánrov:

</doc>
<doc id="93742" url="https://sk.wikipedia.org/wiki?curid=93742" title="Folkloristika">
Folkloristika

Folkloristika je spoločenská veda, predmetom skúmania ktorej je folklór.

</doc>
<doc id="93744" url="https://sk.wikipedia.org/wiki?curid=93744" title="Fonácia">
Fonácia

Fonácia je tvorenie hrtanového zvuku (hlasu)

</doc>
<doc id="93745" url="https://sk.wikipedia.org/wiki?curid=93745" title="Fond">
Fond

Fond môže byť:

</doc>
<doc id="93746" url="https://sk.wikipedia.org/wiki?curid=93746" title="Archívny fond">
Archívny fond

Archívny fond je súbor písomných a iných dokumentov, výber písomností a iných dokumentov určitej inštitúcie (osoby). 
Externé odkazy.
Archívny fond – je súbor archívnych dokumentov pochádzajúcich z registratúry toho istého pôvodcu alebo z činnosti fyzickej osoby, ktorá nevytvára registratúru. Za archívny fond považujeme len taký súbor, v ktorom archívne dokumenty tvoria organický systém, a pre ktorý je príznačná vnútorná súvislosť jeho častí vyjadrená spoločným pôvodcom. Pre potreby archívnej praxe rozoznávame fondy jednoduché a zložité, uzatvorené a neuzatvorené, individuálne a typové .

</doc>
<doc id="93747" url="https://sk.wikipedia.org/wiki?curid=93747" title="Fonéma">
Fonéma

Fonéma je najmenšia komplexná jednotka zvukového systému jazyka, fungujúca v radoch takých jednotiek ako dištinktívna súčasť jazykových foriem (t. j. rozhodujúca o totožnosti týchto foriem a s nimi spájaných jazykových významov). Fonéma je abstrakcia druhého stupňa, jestvujúca ako sociálny jav v jazykovom vedomí používateľov jazyka. Nižším stupňom abstrakcie je hláska. Fonémy skúma fonológia.
Fonéma má dištinktívnu funkciu; používatelia jazyka si ju uvedomujú vo vzťahu k iným fonémam, no neuvedomujú si jej štruktúru. Vlastnosti fonémy vyplývajú z jej umiestnenia v jazykovom systéme.

</doc>
<doc id="93748" url="https://sk.wikipedia.org/wiki?curid=93748" title="Fonetikum">
Fonetikum

Fonetikum je časť znaku naznačujúca výslovnosť.

</doc>
<doc id="93749" url="https://sk.wikipedia.org/wiki?curid=93749" title="Fonocentrizmus">
Fonocentrizmus

Fonocentrizmus je podľa Derridu: preferovanie zvukovej stránky jazyka, pričom sa písaný text považuje za odvodený, podružný a teda významovo ne-prítomný.

</doc>
<doc id="93750" url="https://sk.wikipedia.org/wiki?curid=93750" title="Fonón">
Fonón

Fonón je energetické kvantum kmitov kryštálovej mriežky.

</doc>
<doc id="93752" url="https://sk.wikipedia.org/wiki?curid=93752" title="Fordizmus">
Fordizmus

Fordizmus je systém priemyselnej hromadnej výroby známy od počiatku 20. storočia pochádzajúci z USA. Henry Ford, majiteľ automobilovej fabriky Ford Motor Company (založená 16.júna 1903), zaviedol tzv. Fordov systém, známy a neskôr označovaný ako "fordizmus", ktorý sa vyznačuje hromadnou, masovou výrobou, schopnou dodať na trh veľký objem štandardných a pomerne lacných výrobkov, nie vždy najvyššej kvality.
Princíp zhromadnenia výroby normalizovaných výrobkov na základe pásovej výroby sa v americkom priemysle rozvíjal ako nový prvok organizácie práce a riadenia priemyselnej veľkovýroby a v tom období bol inovačný. 
Význam fordizmu ako systému priemyselnej výroby spočíva v rozvedení a zdokonalení teórie vedeckého riadenia (teória riadenia) na základe tzv.pracovných štúdií manuálnej práce F.W.Taylora. Štandardizácia práce robotníkov sa javila ako základný princíp znižovania výrobných nákladov a organizácia riadenia rozpracúvala princíp vertikálnej činnosti koncernu tak, aby sa všetky vyrobné etapy riadili z jedného centra. V období ČSR sa tento systém uplatnil v Baťových závodoch. 
Tento systém riadenia priemyselnej hromadnej výroby pretrval až do obdobia po druhej svetovej vojne a skončil nasadzovaním mechanizačných a neskôr automatizačných prvkov do masovej produkcie.

</doc>
<doc id="93753" url="https://sk.wikipedia.org/wiki?curid=93753" title="Louis de la Forge">
Louis de la Forge

Louis de la Forge (* 1632, La Flèche, Francúzsko – † 1666, Saumur) bol francúzsky filozof, predstaviteľ okazionalizmu: pôsobenie tela na telo je do určitej miery podmienené zásahom božím.

</doc>
<doc id="93754" url="https://sk.wikipedia.org/wiki?curid=93754" title="Forma">
Forma

Forma môže byť:

</doc>
<doc id="93755" url="https://sk.wikipedia.org/wiki?curid=93755" title="Forma hmoty">
Forma hmoty

Forma hmoty je konkrétny spôsob existencie hmoty.

</doc>
<doc id="93756" url="https://sk.wikipedia.org/wiki?curid=93756" title="Jazykovo-logická forma">
Jazykovo-logická forma

Jazykovo-logická forma je podľa Černíka spôsobom jazykového usporiadania obsahu myšlienkovej činnosti a jej výsledkov. Je predmetom skúmania formálnej logiky.

</doc>
<doc id="93757" url="https://sk.wikipedia.org/wiki?curid=93757" title="Logická forma">
Logická forma

Logická forma je spôsob vytvorenia, vyjadrenia a spojenia myšlienok (a častí myšlienok) s rozličným konkrétnym obsahom, uskutočňujúci sa v procese poznania.

</doc>
<doc id="93759" url="https://sk.wikipedia.org/wiki?curid=93759" title="Logicko-gnozeologická forma">
Logicko-gnozeologická forma

Logicko-gnozeologická forma je podľa Václava Černíka spôsobom noetického usporiadania objektívneho obsahu živej ľudskej myšlienkovej činnosti a jej produktov. 

</doc>
<doc id="93762" url="https://sk.wikipedia.org/wiki?curid=93762" title="Forma pohybu hmoty">
Forma pohybu hmoty

Forma pohybu hmoty je (najmä v marxizme) druh pohybu hmoty a vzájomného pôsobenia hmoty (materiálnych objektov) (ako základná forma prejavu absolútneho pohybu). Pre každé teleso je príznačných viacero foriem pohybu hmoty.
Delenie.
Rozlišujú sa:
Uvedené delenie je modifikácia (modernizácia) pôvodného textu F. Engelsa uvedeného v Dialektike prírody: "Pohyb v najvšeobecnejšom význame - v ktorom sa chápe ako spôsob existencie hmoty, ako inherentný atribút hmoty – zahŕňa všetky vo vesmíre prebiehajúce zmeny a procesy, od púhej zmeny miesta [t.j. premiestnenia] po myslenie. Skúmanie povahy pohybu samozrejme muselo najprv vyjsť z najnižších, najjednoduchších foriem tohto pohybu a naučiť sa ich chápať a až potom mohlo niečo dokázať v oblasti vysvetlenia vyšších a spletitejších foriem. Takto vidíme, ako sa v dejinnom vývoji prírodných vied najprv vyvinula teória jednoduchej zmeny miesta, mechanika telies univerza i pozemských hmôt; po nej nasledovala teória pohybu molekúl, fyzika, a hneď po nej, takmer súčasne s ňou a miestami už pred ňou, veda o pohybe atómov, chémia. Až ...[neskôr] bolo možné úspešne sa pustiť do vysvetlenia procesov pohybu predstavujúcich proces života... " atď. Engels teda na rozdiel od vyššie uvedeného delenia definuje fyzikálny pohyb jednoducho ako pohyb molekúl a chemický pohyb ako pohyb atómov (ostatné jeho definície sú viac-menej zhodné s vyššie uvedenými ); takéto delenie preberajú dodnes aj niektorí ďalší autori.
Engels okrem toho poznamenáva, že zmena polohy (čohokoľvek) je spoločná všetkým formám pohybu: "Všetok pohyb je spojený s nejakou zmenou miesta, či už ide o zmenu miesta telies univerza, pozemských hmôt, molekúl, atómov alebo častíc éteru. Čím je vyššia forma pohybu, tým menšia je táto zmena miesta. [Táto zmena miesta] v žiadnom prípade nevyčerpáva podstatu dotyčného pohybu, ale je od neho neoddeliteľná."

</doc>
<doc id="93763" url="https://sk.wikipedia.org/wiki?curid=93763" title="Forma spoločenského vedomia">
Forma spoločenského vedomia

Forma spoločenského vedomia je druh spoločenského vedomia, napr. náboženské vedomie, morálne vedomie, právne vedomie atď.

</doc>
<doc id="93764" url="https://sk.wikipedia.org/wiki?curid=93764" title="Syntaktická forma">
Syntaktická forma

Syntaktická forma je súbor rôznorodých výrazových, v danom jazyku zvyčajných prostriedkov,
ktorými sa realizuje syntaktický význam.

</doc>
<doc id="93771" url="https://sk.wikipedia.org/wiki?curid=93771" title="Forma výroku">
Forma výroku



</doc>
<doc id="93772" url="https://sk.wikipedia.org/wiki?curid=93772" title="Formácia">
Formácia

Formácia môže byť:

</doc>
<doc id="93773" url="https://sk.wikipedia.org/wiki?curid=93773" title="Sieťkovitý útvar">
Sieťkovitý útvar

Sieťkovitý útvar alebo retikulárna formácia (lat. formatio reticularis) sú funkčne spojené útvary mozgu s tlmivým a povzbudivým vplyvom na rôzne mozgové funkcie. Časť predĺženej miechy.
Stredné úseky predĺženej miechy, kde nie sú jadrá ani zreteľné nervové dráhy, tvorí hustá sieť vzájomne poprepájaných neurónov, ktorá sa nazýva sieťkovitý útvar. Pokračuje cez Varolov most až do stredného mozgu. Zabezpečuje množstvo životne dôležitých funkcií ako je napríklad dýchanie či regulácia krvného obehu. Pri poškodení sieťkovitého útvaru človek upadá do dlhotrvajúceho spánku.

</doc>
<doc id="93774" url="https://sk.wikipedia.org/wiki?curid=93774" title="Spoločensko-ekonomická formácia">
Spoločensko-ekonomická formácia

Spoločensko-ekonomická formácia (iné názvy: spoločensko-hospodárska formácia, sociálno-ekonomická formácia, spoločenská formácia, formácia, zriedkavo: socioekonomická formácia) je v marxistickej historiografii forma (vývojový stupeň) spoločnosti daná jej výrobným spôsobom a spoločenskou nadstavbou; čiže jedna zo základných etáp historického vývoja spoločnosti. Výrobný spôsob (presnejšie: spoločenský výrobný spôsob) je jednota výrobných síl a výrobných vzťahov charakterizujúca dosiahnutý stupeň vývoja. Spoločenská nadstavba sú politické, právne, morálne, náboženské a iné názory, idey, teórie, normy a im zodpovedajúce inštitúcie a organizácie. 
Zoznam spoločensko-ekonomických formácií.
Existujú tieto spoločensko-ekonomické formácie: 
Z uvedených formácií sú prvotnopospolná spoločnosť a komunizmus v užšom zmysle beztriedne spoločnosti, zatiaľ čo ostatné formácie (otrokárstvo, feudalizmus, kapitalizmus a socializmus) sú triedne spoločnosti.
Poznámky:&lt;br&gt; 
1. Mimo ZSSR sa niekedy namiesto vyššie uvedenej komunistickej spoločensko-ekonomickej formácie v širšom zmysle (=komunizmus v širšom zmysle) uvádzali dve samostatné spoločensko-ekonomické formácie vecne zodpovedajúce dvom vyššie uvedeným fázam: t.j. socialistická [spoločensko-ekonomická] formácia a komunistická [spoločensko-ekonomická] formácia v užšom zmysle.&lt;br&gt;
2. Obdobie tzv. budovania základov socializmu, ktoré napríklad v Česko-Slovensku trvalo od r. 1948 do roku 1960 a ktoré sa (v dejinách Česko-Slovenska a niektorých krajín) niekedy označuje aj ako ľudová demokracia (=ľudovodemokratické zriadenie), sa v literatúre chápe (1) buď ako prechodné obdobie medzi kapitalizmom a socializmom, čiže ako osobitné obdobie medzi kapitalizmom a komunizmom v širšom zmysle, (2) alebo ako prvá etapa (a teda súčasť) socializmu. V prvom prípade sa socializmus v Česko-Slovensku začal až v roku 1960 (prijatím tzv. socialistickej ústavy) a v ZSSR až v druhej polovici 30. rokov 20. storočia, zatiaľ čo v druhom prípade sa socializmus v Česko-Slovensku začal už v roku 1948 a v ZSSR už v roku 1917.

</doc>
<doc id="93776" url="https://sk.wikipedia.org/wiki?curid=93776" title="Formalizácia">
Formalizácia

Formalizácia je striktné syntakticko-sémantické vybudovanie, napr. formalizácia jazyka. Je to spresnenie obsahu poznania tým, že skúmaným entitám sa určitým spôsobom priraďujú isté materiálne konštrukcie, ktoré majú relatívne stály charakter, a preto umožňujú odhaliť a zafixovať stránky skúmaných entít.

</doc>
<doc id="93777" url="https://sk.wikipedia.org/wiki?curid=93777" title="Formalizácia jazyka">
Formalizácia jazyka



</doc>
<doc id="93778" url="https://sk.wikipedia.org/wiki?curid=93778" title="Formalizácia výrazu">
Formalizácia výrazu

Formalizácia výrazu je redukcia teorém a teórií na čisté logické vzťahy, vyjadrené symbolmi a grafmi, čím sa dosahuje maximálna koherencia a transparentnosť výsledkov
poznania.

</doc>
<doc id="93781" url="https://sk.wikipedia.org/wiki?curid=93781" title="Formalizovanie">
Formalizovanie

Formalizovanie je robenie formálnym, vyjadrovanie sa v istom formalizme.

</doc>
<doc id="93783" url="https://sk.wikipedia.org/wiki?curid=93783" title="Formálny">
Formálny



</doc>
<doc id="93784" url="https://sk.wikipedia.org/wiki?curid=93784" title="Formosa sencha">
Formosa sencha

Formosa sencha je lisovaný zelený čaj - čajové lístky sú zrolované do tvaru paličiek. Čaj sa zbiera vo vysokohorskej oblasti provincie Formosa Sencha.

</doc>
<doc id="93785" url="https://sk.wikipedia.org/wiki?curid=93785" title="Formula">
Formula

Formula môže byť: 

</doc>
<doc id="93786" url="https://sk.wikipedia.org/wiki?curid=93786" title="Formula (logika)">
Formula (logika)

Formula alebo logická formula je ľubovoľný konečný rad (postupnosť) základných (primitívnych) symbolov formalizovaného jazyka (výrokovej, predikátovej) logiky. Formula je tu reprezentáciou súvislostí, vzťahov, ktoré existujú medzi predmetmi (javmi, procesmi) pomocou znakov (symbolov), spojených určitými operáciami. V kalkuloch matematickej logiky sa pojem formuly v každom kalkule definuje obyčajne induktívne.

</doc>
<doc id="93787" url="https://sk.wikipedia.org/wiki?curid=93787" title="Formulácia">
Formulácia

Formulácia alebo formulovanie je slovné (najmä pomerne presné, výstižné) vyjadrenie; definovanie, vymedzenie pojmu, myšlienky, návodu a pod.

</doc>
<doc id="93788" url="https://sk.wikipedia.org/wiki?curid=93788" title="Bystrá (prítok Polhoranky)">
Bystrá (prítok Polhoranky)

Bystrá je potok na hornej Orave, na území okresu Námestovo. Je to najvýznamnejší, ľavostranný prítok Polhoranky, má dĺžku 13,2 km a je tokom V. rádu.
Prameň.
Pramení v Oravských Beskydách, v podcelku Babia hora, na juhovýchodných svahoch Malej Babej hory (1 514,8 m n. m.) v nadmorskej výške cca 1 330 m n. m. 
Opis toku.
Od prameňa tečie najprv severojužným smerom strmou dolinou Kotlina. Potom sa esovito stáča, z ľavej strany priberá prítok (968,0 m n. m.) z juhozápadného svahu Babej hory (1 722,9 m n. m.) a v blízkosti Hviezdoslavovej horárne vstupuje do Podbeskydskej brázdy. Tu najprv tečie prechodne juhojuhozápadným smerom, z pravej strany priberá svoj najvýznamnejší prítok Vonžovec, opätovne sa stáča a pokračuje juhovýchodným smerom. Následne sa potok výrazne vlní, vytvára niekoľko vedľajších ramien, z ľavej strany priberá krátky prítok z lokality Odumiarky a následne ďalší významný prítok, Záhoranku. Odtiaľ tečie severojužným smerom až k sútoku s ľavostranným Rabčickým potokom (667,0 m n. m.). Napokon sa stáča na juhozápad, zľava priberá ešte krátky prítok z juhozápadného svahu Gluchovej (881,6 m n. m.), preteká obcou Rabča, kde sa od hlavného koryta oddeľuje vedľajšie rameno, ktoré pokračuje v dĺžke cca 700 m juhovýchodným smerom. Hlavné koryto Bystrej ústi na území tejto obce do Polhoranky.
Ústie.
Do Polhoranky sa vlieva v katastrálnom území obce Rabča (severne od jej osady "Za Vodou") v nadmorskej výške približne 635 m n. m.
Poznámka.
Rabčický potok bol v minulosti (1971, 1974-55, 1977) pokladaný za hlavný tok a Bystrá bola považovaná za jeho horný tok.

</doc>
<doc id="93789" url="https://sk.wikipedia.org/wiki?curid=93789" title="Formulovanie">
Formulovanie



</doc>
<doc id="93790" url="https://sk.wikipedia.org/wiki?curid=93790" title="Formy vyučovania">
Formy vyučovania

Formy vyučovania sú organizačné usporiadanie podmienok priebehu vyučovacieho procesu. Ide tu o
usporiadanie podmienok z hľadiska organizačného charakteru práce učiteľa a počtu súčasne vyučovaných žiakov (individuálne, hromadné a zmiešané formy vyučovania), organizačného rámca priestoru a času vyučovania (vyučovacia hodina v triede, vyučovacia jednotka v školskej dielni, laboratóriu, na školskom pozemku, učebno-vyrobná jednotka, exkurzie, vychádzky, domáce práce a i.)
Zriedkavejšie sa v pedagogickej literatúre uvádza aj metodická forma vyučovania prednáška, seminár, pokus, beseda a i.

</doc>
<doc id="93791" url="https://sk.wikipedia.org/wiki?curid=93791" title="Foronómia">
Foronómia

Foronómia (gr.) je odvetvie sociálnej psychológie a pracovnej psychológie skúmajúce vplyv okolností na ľudské úkony (napr. vplyv sedenia); kinematika.

</doc>
<doc id="93792" url="https://sk.wikipedia.org/wiki?curid=93792" title="Jay Wright Forrester">
Jay Wright Forrester

Jay Wright Forrester (* 14. júl 1918, Anselmo, Nebraska, USA – † 16. november, 2016, Concord, Massachusetts, USA) bol americký kybernetik a systémový teoretik.
Kariéra.
Jay Wright Forrester bol predstaviteľom sociálneho modelovania pomocou počítačov. Bol tvorcom systémovej dynamiky. V roku 1961 navrhol systémovodynamický model. Vytvoril počítačový model Svet 2 pre Rímsky klub. Položil základy teórie limitov rastu. Pôsobil ako emeritný profesor na Sloan School of Management na MIT. Bol vedúcim System Dynamics Group.
Dielo.
Napísal a vydal knihy a publikácie

</doc>
<doc id="93793" url="https://sk.wikipedia.org/wiki?curid=93793" title="Georg Forster">
Georg Forster

Johann Georg Adam Forster (* 27. november 1754 - † 10. január 1794) bol nemecký prírodovedec, etnológ, filozof a spisovateľ dobrodružnej literatúry.
Životopis.
Johann Georg Adam Forter bol najstarším synom Johanna Reinholda Forstera (1729 Tczew, Poľsko – 1798 Halle, Nemecko), ktorého predkovia boli škótskeho pôvodu. Johann Reinhold bol síce kalvínskym kazateľom, ale zároveň aj uznávaným botanikom a zoológom. Johann Georg Forster sa narodil v lokalite Mokry Dwór (nemecky Nassenhuben; leží neďaleho od mesta Gdańsk) v Kráľovskom Prusku počas kňazského pôsobia jeho otca. 
Spolu s otcom už v ranom veku hodne cestoval. Sprevádzal ho napríklad na ceste do Ruska, kde odcestovali v roku 1765 na pozvanie cárovnej Kataríny II., aby skúmali život nemeckých kolonistov v Povolží. Tu sa mladý Johann Georg naučil plynule po rusky. Po tejto ceste sa v roku 1766 vybrali do Anglicka, kde Johann Reinhold Forster učil na protestantskej náboženskej škole v meste Warrington. Po troch rokoch sa otec so synom presťahoval do Londýna, kde sa Johann Rheinhold Forster venoval vedeckej kariére.
Johann Reinhold v roku 1772 prijal pozvanie Jamesa Cooka na účasť v jeho druhej plavbe okolo sveta (v rokoch 1772 - 1775) ako vedecký člen posádky. Spolu s otcom sa tejto expedície zúčastnil aj mladý Johann Georg. Počas plavby si viedol podrobný denník, ktorý publikoval po návrate do Európy (pod názvom "A voyage round the world"). Denník obsahuje cenné opisy každodenného života, zvykov a kultúry etník žijúcich na ostrovoch v Pacifiku, najmä obyvateľov Polynézie. Johann Georg Forster je preto právom pokladaný za jedného z prvých kultúrnych antropológov a etnografov. Jeho denník vzbudil ako vo vedeckých kruhoch, tak aj v radoch širokej laickej verejnosti veľký záujem a mladý Johann Georg Forster sa stal vo veku 22 rokov členom Kráľovskej spoločnosti (Royal Society).
Po návrate z tejto plavby bol jeho otec za dlhy v Anglicku uväznený. Syn Johann Georg sa cestou po Francúzsku, Holandsku a Nemecku snažil u vplyvných ľudí získať podporu a finančnú pomoc, čo sa mu aj napokon podarilo a jeho otec bol z väzenia prepustený.
V roku 1778 sa Johann Georg stal profesorom prírodných vied na Carolinu v meste Kassel, v roku 1784 bol povolaný za profesora na univerzitu vo Vilniuse a v apríli roku 1788 prijal miesto knihovníka arcibiskupa mohučského v univerzitnej knižnici v Mohuči (Mainz).
V roku 1792 sa v Mohuči pridal ku sympatizantom myšlienok francúzskej revolúcie a po obsadení mesta francúzskou revolučnou armádou bol aktívny v lokálnej politike. V marci roku 1793 bol vyslaný ako agent mesta Mohuč do Paríža, aby tu pripravil pripojenie ľavého brehu Rýna ku Francúzsku. Keď však mesto Mohuč opäť dobyli Prusi, prišiel o všetok svoj majetok a na jeho hlavu bola dokonca vypísaná finančná odmena. Počas neprítomnosti ho opustila jeho manželka. Johann Georg Forster zomrel v Paríži vo veľkej biede na mozgovú príhodu. 
Johann Georg bol kritikom Kantovho apriorizmu a Jacobiho iracionalizmu, bol tiež prívrženec teórie spoločenskej zmluvy. Johann Georg Forster je považovaný aj za moderného zakladateľa dobrodružnej literatúry.
Dielo.
[Český preklad: "Cesta kolem světa podniknutá dr. Johannem Forsterem a jeho synem Georgem Forsterem v letech 1772 – 1775 na lodi Resolution pod velením kapitána Cooka." Praha : SNKLU 1964, 372 s.]

</doc>
<doc id="93795" url="https://sk.wikipedia.org/wiki?curid=93795" title="Fosforečnan">
Fosforečnan

Fosforečnan alebo fosfát je soľ kyseliny fosforečnej. Fosforečnanový anión má empirický vzorec PO43−.
V roztoku dochádza v závislosti od pH k protonizácii fosforečnanového aniónu, takže sa môže vyskytovať ako
Chemické vlastnosti.
Fosforečnanový ión má fosforový atóm obklopený štyrmi atómami kyslíka v tetraédrickom usporiadaní. Fosforečnanový ión je konjugovanou bázou hydrogénfosforečnanového iónu HPO42-, ktorý je zase konjugovanou bázou dihydrogénfosforečnanového iónu H2PO4-, ktorý je konjugovanou bázou kyseliny ortofosforečnej, .
Mnoho fosforečnanov je pri štandardnej teplote a tlaku rozpustných vo vode. Fosforečnany sodný, draselný, rubídny, cézny a amónny sú všetky rozpustné vo vode. Väčšina ostatných fosforečnanov je vo vode len málo rozpustná alebo úplne nerozpustná. Vo všeobecnosti sú hydrogénfosforečnan a dihydrogénfosforečnan o niečo lepšie rozpustné, než odpovedajúce fosforečnany.
Rovnováha v roztoku.
Vo vodnom roztoku existuje kyselina fosforečná a jej tri anióny v rovnováhe, ktorá je daná disociačnými konštantami:
Hodnoty sú udané pre 25 °C a iónovú silu "I = 0".
p"K""a" hodnoty odpovedajú pH, pri ktorom je v roztoku koncentrácia zlúčeniny zhodná s jej konjugovanou bázou. Pri pH nižšom než 1 je kyselina fosforečná prakticky úplne nedisociovaná. Okolo pH 4,7 (v strede medzi prvými dvoma p"K""a") je prakticky jedinou prítomnou formou v roztoku. Pri pH okolo 9,8 (v strede medzi druhými dvoma p"K""a") je hlavnou formou HPO42-. Pri pH nad 13 existuje kyselina fosforečná ako úplne disociovaný fosforečnanový anión, PO43−. 
Vďaka tomu je možné kryštalizovať soli hydrogénfosforečnanov a dihydrogénfosforečnanov nastavením pH, konkrétne pri 4,7 a 9,8.
Fosforečnanové anióny, H2PO4-, HPO42- a PO43−, sa chovajú ako samostatné slabé kyseliny, pretože ich p"K""a" sa líši o viac ako 4.
Fosforečnany tvoria i polymérne ióny, napríklad pyrofosfát (P2O7)4- alebo trifosfát (P3O10)5-. Rôzne metafosfátové ióny (zvyčajne ako lineárne polyméry) majú empirický vzorec (PO3)- a sú prítomné v mnohých zlúčeninách.
Biochémia fosfátov.
V biologických systémoch sa fosfor často nachádza vo forme voľných fosfátových iónov, kde sa zvyčajne nazýva anorganický fosfát, alebo viazaný na organické molekuly v podobe organofosfátov.
Anorganický fosfát sa v biochémii často zapisuje ako Pi a pri fyziologickom pH pozosáva hlavne z iónov HPO42- a H2PO4-. Pri neutrálnom pH, napríklad v cytozole (pH = 7), je pomer koncentrácií približne:
 [ H2PO4- ] / [ ] ≈ 7.5 × 104
 [ HPO42- ] / [ H2PO4- ] ≈ 0.62
 [ PO43− ] / [ HPO42- ] ≈ 2.14 × 10−6
Na základe toho sú prítomné v cytozole vo významnom množstve len HPO42- a H2PO4- (38 % HPO42- a 62 % H2PO4-). V extracelulárnej tekutine (pH = 7,4) je tento pomer opačný (61 % HPO42- a 39 % H2PO4-).
Anorganický fosfát môže byť prítomný i v podobe pyrofosfátu, ktorý hydrolýzou dáva ortofosfát:
[P2O7]4- + H2O ⇌ 2 [HPO4]2-
Organické fosfáty sa častejšie nachádzajú v podobe esterov ako nukleotidy (napr. AMP, ADP a ATP) a v DNA a RNA. Voľný ortofosfátový anión sa uvoľňuje hydrolýzou fosfoanhydridovej väzby v ADP alebo ATP. Tieto fosforylačné a defosforylačné reakcie sú skladiskom a zdrojom chemickej energie pre mnoho metabolických procesov. ATP a ADP sa občas označujú ako vysokoenergetické fosfáty, podobne i fosfagény v svaloch. Podobné reakcie existujú i pre difosfáty a trifosfáty ostatných nukleozidov.
Kosti a zuby.
Dôležitou úlohou fosfátu v biologických systémoch je ich použitie ako štruktúrny materiál v kostiach a zuboch. Tieto štruktúry sa skladajú z fosforečnanu vápenatého vo forme hydroxyapatitu. Tvrdá zubná sklovina cicavčích zubov je tvorená fluoroapatitom, fosforečnanom hydroxyvápenatým, kde sú niektoré hydroxylové skupiny nahradené fluoridovými aniónmi.

</doc>
<doc id="93796" url="https://sk.wikipedia.org/wiki?curid=93796" title="Fotochémia">
Fotochémia

Fotochémia je náuka zaoberajúca sa chemickými reakciami podmienenými účinkom svetelného žiarenia (viditeľného, ultrafialového a infračerveného).

</doc>
<doc id="93797" url="https://sk.wikipedia.org/wiki?curid=93797" title="Fotochrómia">
Fotochrómia

Fotochrómia môže byť:

</doc>
<doc id="93799" url="https://sk.wikipedia.org/wiki?curid=93799" title="Fotografika">
Fotografika

Fotografika je výtvarná fotografická technika, ktorá osobitným (kontrastným) spôsobom
vyhotovovania negatívu i pozitívu potláča alebo vynecháva nepodstatné časti obrazu. Ako fotografika sa označuje aj obraz (bez poltónov) zhotovený touto technikou.

</doc>
<doc id="93801" url="https://sk.wikipedia.org/wiki?curid=93801" title="Fourierizmus">
Fourierizmus

Fourierizmus je smer utopického socializmu vychádzajúci z učenia Ch. Fouriera.

</doc>
<doc id="93803" url="https://sk.wikipedia.org/wiki?curid=93803" title="Fovea">
Fovea

Fovea (lat.) je ústredná jamka sietnice. 

</doc>
<doc id="93804" url="https://sk.wikipedia.org/wiki?curid=93804" title="Fphil">
Fphil



</doc>
<doc id="93806" url="https://sk.wikipedia.org/wiki?curid=93806" title="Fragment">
Fragment



</doc>
<doc id="93807" url="https://sk.wikipedia.org/wiki?curid=93807" title="Paul Fraisse">
Paul Fraisse

Paul Fraisse (* 1911 - † 1996) bol francúzsky psychológ, predstaviteľ experimentálnej psychológie.

</doc>
<doc id="93808" url="https://sk.wikipedia.org/wiki?curid=93808" title="Frakcia">
Frakcia

Frakcia (lat.) je 

</doc>
<doc id="93809" url="https://sk.wikipedia.org/wiki?curid=93809" title="Frakcionárstvo">
Frakcionárstvo

Frakcionárstvo (lat.) je tvorenie frakcií; rozbíjačská činnosť.

</doc>
<doc id="93810" url="https://sk.wikipedia.org/wiki?curid=93810" title="Fraktál">
Fraktál

Fraktál je geometrický objekt vybudovaný pomocou rekurzie. Ide o "nepravidelný, fragmentovaný geometrický tvar, ktorý môže byť rozdelený na časti, z ktorých je každá aspoň približne podobná, zmenšená kópia celého geometrického tvaru" . Táto vlastnosť tiež býva nazývaná sebepodobnosť.
Najznámejšie fraktály sú Mandelbrotova množina a Juliova množina. Fraktály delíme na prírodné, geometrické, komplexné a náhodné. Termín fraktál použil po prvýkrát matematik Benoît Mandelbrot v roku 1975. Toto slovo pochádza z latinského "fractus" – rozbitý. Podobné objekty boli známe už aj dlho predtým (napríklad Kochova vločka v roku 1904).
Fraktály sú definované pomerne krátkou rekurzívnou definíciou, ako zakresliť ich body nad množinou komplexných čísel. Ide o objekt, ktorého Hausdorffova miera je väčšia než topologická dimenzia. To znamená, že fraktál nemá ako kocka 3 dimenzie (rozmery), ale jeho dimenzia je zväčša neceločíselná . Obsah fraktálov (resp. objem) je konečný, no ich obvod (resp. povrch) je nekonečný . Ide o jedny z najzložitejších geometrických objektov, ktoré súčasná matematika skúma a majú často prekvapivo jednoduchú matematickú štruktúru.
Vlastnosťami fraktálov a ich opisom sa zaoberá vedný odbor matematiky nazvaný "fraktálna geometria", ktorá sa zaoberá nepravidelnosťou objektu.
Druhy fraktálov.
Sú známe tieto druhy fraktálnych útvarov:
Generovanie fraktálov.
Fraktály môžu byť jednoducho generované aj na osobných počítačoch. Existuje množstvo softvéru, ktorý umožňuje generovanie fraktálnych objektov.

</doc>
<doc id="93813" url="https://sk.wikipedia.org/wiki?curid=93813" title="Francúzi">
Francúzi

Francúzi (po francúzsky "Français") sú potomkovia keltských a ligurských kmeňov, ktoré osídlili územie medzi Rýnom a prielivom La Manche už v priebehu 2. – 1. tisícročia pred Kr. Na juhu krajiny žijú najmä potomkovia Grékov a starovekých Italov. 
Prvú kmeňovú federáciu tu vytvorili Kelti v 7. storočí pred Kr. Koncom roku 600 pred Kr. Gréci na južnom pobreží dnešného francúzska založili viaceré kolónie ako Niké (Nice) a Massilia (Marseille) či Athenopolis (Saint-Tropez). V 2. stor. pred Kr. Rimania dobyli túto južnú časť a nazvali ju "Provincia Galia Narbonensis", od toho dnešný názov Provance. Začiatkom 1. storočia pred Kr. Rimania pod vedením Gaia Julia Caesara dobyli celé dnešné Francúzsko a vytvorili tu rímske provincie. Pôvodné obyvateľstvo romanizovali, keď sa tu usadilo italické obyvateľstvo a pomiešalo sa s Keltmi. Najviac Italmi osídlené oblasti bolo Provensalsko (Provance) a západné Francúzsko s mestom Bordeaux. Galský jazyk definitívne zanikol v priebehu 3. stor. po Kr., kedy sa tu tiež šírilo kresťanstvo. 
Koncom 5. storočia obsadili Galiu Frankovia (dynastia Merovejovcov) a pripojili ju k Franskej ríši. Za dynastie Karolovcov došlo k splynutiu románskeho a germánskeho obyvateľstva, ktoré bolo zavŕšené v prvom francúzskom štáte, ktorý sa sformoval v priebehu 10. storočia. Menšinové germánske obyvateľstvo sa asimilovalo a vytratilo, no zanechalo názov krajiny, Francúzsko. 
Moderný francúzsky národ vznikol zlúčením troch veľkých národností: provensálskej, juhofrancúzskej a severofrancúzskej, ktoré vznikali od 9. storočia na území Francúzska, ku ktorých zjednoteniu došlo v priebehu 18. storočia.
Francúzi sú známi svojou bohatou kultúrou, pamiatkami rôznych období, umením, literatúrou, módou a kuchyňou.

</doc>
<doc id="93814" url="https://sk.wikipedia.org/wiki?curid=93814" title="Frank">
Frank

Frank môže byť:

</doc>
<doc id="93815" url="https://sk.wikipedia.org/wiki?curid=93815" title="Frankizmus">
Frankizmus

Frankizmus bol autoritársky režim 
s prvkami španielskeho nacionalizmu, národného konzervativizmu a tradicionalizmu implementovaný v rokoch 1939 – 1975 v Španielsku diktátorom Franciscom Francom.

</doc>
<doc id="93818" url="https://sk.wikipedia.org/wiki?curid=93818" title="Franko">
Franko

Franko môže byť:

</doc>
<doc id="93819" url="https://sk.wikipedia.org/wiki?curid=93819" title="Frankocena">
Frankocena

Frankocena je cena tovaru, v ktorej je započítané aj prepravné priemernou sadzbou.

</doc>
<doc id="93820" url="https://sk.wikipedia.org/wiki?curid=93820" title="Frankovia">
Frankovia

Frankovia sú starý germánsky kmeň, ktorý sa presídlil do Galie. Od 3. storočia sídlili na pravom brehu rieky Rýn, pri pobreží Severného mora (salskí Frankovia, "salum" = ) a pozdĺž stredného toku (ripuárski Frankovia, "ripa" = ). Niekedy viedli boje s Rímskou ríšou alebo sa stávali jej spojencami (po porážke cisárom Juliánom Apostatom). Počas 5. storočia postupne rozšírili svoju vládu v Galii, kde za panovania kráľa Chlodovika (481 – 511) založili svoju ríšu.

</doc>
<doc id="93821" url="https://sk.wikipedia.org/wiki?curid=93821" title="Manfred Frank">
Manfred Frank

Manfred Frank (* 22. marec 1945, Wuppertal) je nemecký filozof.

</doc>
<doc id="93822" url="https://sk.wikipedia.org/wiki?curid=93822" title="Philipp Frank">
Philipp Frank

Philipp Frank (* 20. marec 1884, Viedeň, Rakúsko – † 21. júl 1966, Massachusetts, USA) bol rakúsko-americký filozof, fyzik a matematik, predstaviteľ novopozitivizmu. 
Bol synom Ignaza Franka a Jenny Feilendorf. Jeho bratom bol rakúsko-švédsky architekt Josef Frank.
Bol silne ovplyvnený Machom. Podľa neho treba používať iba pojmy, ktoré nestrácajú svoju platnosť mimo fyziky. Od 1938 pôsobil v USA.
V roku 1943 bol zvolený za člena American Academy of Arts and Sciences a v roku 1945 sa stal členom American Physical Society.

</doc>
<doc id="93825" url="https://sk.wikipedia.org/wiki?curid=93825" title="Rád menších bratov">
Rád menších bratov

Rád menších bratov (lat. "Ordo fratrum minorum"), hovorovo františkáni, je najznámejšie spomedzi františkánskych rehoľných spoločenstiev. Vznikol v 14. storočí zo skupín tzv. observantov, ktorí požadovali prísnejšie dodržiavanie Reguly sv. Františka, hlavne čo sa týka zachovávania ideálu chudoby.
Zakladateľom rehole je sv. František z Assisi. Prvú (nezachovanú) regulu rádu schválil pápež Inocent III. ústne v roku 1209. Konečná regula františkánov bola schválená pápežom Honoriusom III. v roku 1223. V roku 1221 bol založený III. rád (svetský).
Celkový počet členov rehole na celom svete je okolo 19 000.
Na Slovensku majú kláštory v Bratislave, Trnave, Hlohovci, Nových Zámkoch, Trstenej, Fiľakove a v Prešove.
Pri prijímaní kandidát absolvuje približne jeden rok postulátu. Potom nasleduje rok noviciátu nasledovaný dočasnými sľubmi. Obdobie života pod dočasnými sľubmi je okolo 6 rokov (3-6, alebo až 9 rokov). Potom je kandidát definitívne prijatý zložením slávnostných (doživotných) sľubov.
Rád menších bratov vznikol ako laický rád ale kňazi začali mať čoskoro prevahu. Kňazi a laici sú si ale v ráde rovní. Činnosť sa vyvíja podľa potrieb v mieste pôsobenia rádu a rád nemá špecializované zameranie na jednu činnosť.
Modlitba posvätného ruženca.
Františkánska verzia modlitby ruženca vznikla údajne už v roku 1422. Ruženec pôvodne tvorilo sedemkrát desať Zdravas' Mária, ku ktorým boli pridané ešte ďalšie dva, čo spolu vytvorilo číslo 72, ktoré sa podľa tradície považuje za počet rokov Panny Márie, ktoré prežila na Zemi.

</doc>
<doc id="93826" url="https://sk.wikipedia.org/wiki?curid=93826" title="Frapantnosť">
Frapantnosť

Frapantnosť (fr.) môže byť:

</doc>
<doc id="93827" url="https://sk.wikipedia.org/wiki?curid=93827" title="Fraška">
Fraška

Fraška (tal.) je prehnaná výsmešná veselohra.

</doc>
<doc id="93828" url="https://sk.wikipedia.org/wiki?curid=93828" title="Bratstvo">
Bratstvo

Bratstvo alebo fraternita môže byť:
Bratstvo môže byť aj plynovod na Slovensku, pozri Bratstvo (plynovod)
Fraternita môže byť aj:

</doc>
<doc id="93829" url="https://sk.wikipedia.org/wiki?curid=93829" title="Vonžovec">
Vonžovec

Vonžovec je potok na hornej Orave, v severnej časti okresu Námestovo. Je to pravostranný prítok Bystrej, meria 6,1 km a je tokom VI. rádu.
Vzniká v Oravských Beskydách, v podcelku Babia hora, sútokom viacerých zdrojníc, ktoré stekajú z juhozápadných svahov Malej Babej hory (1 514,8 m n. m.), najdlhšia zdrojnica pramení v nadmorskej výške približne 1 085 m n. m. Z pramennej oblasti tečie severojužným smerom a priberá niekoľko ľavostranných prítokov zo západných svahov Bukovského grúňa (1 230,1 m n. m.) a vstupuje do Podbeskydskej brázdy. Následne priberá viaceré ľavostranné prítoky z lokality Vonžovec a tiež pravostranné prítoky, najdlhší z nich prameniaci južne od kóty 993,9 m, ďalšie tri kratšie zo severných svahov Jurčovky (902,3 m n. m.). Následne preteká cez osady Vonžovec a Slaná voda, stáča sa juhovýchodným smerom a východne od obce Oravská Polhora sa v nadmorskej výške cca 728 m n. m. vlieva do Bystrej.
Vonžovec má nepravidelnú perovitú štruktúru riečnej siete, pričom ľavostranné prítoky sú vyvinuté výraznejšie než pravostranné.

</doc>
<doc id="93830" url="https://sk.wikipedia.org/wiki?curid=93830" title="Fratria">
Fratria

Fratria môže byť: 

</doc>
<doc id="93831" url="https://sk.wikipedia.org/wiki?curid=93831" title="Frauenmystik">
Frauenmystik

Frauenmystik alebo ženská mystika predstavuje počiatky vlastnej nemeckej filozofie obsiahnuté v listoch a nábožných
knihách mníšky benediktínskeho rádu Hildegardy z Bingenu.

</doc>
<doc id="93833" url="https://sk.wikipedia.org/wiki?curid=93833" title="Friedrich Ludwig Gottlob Frege">
Friedrich Ludwig Gottlob Frege



</doc>
<doc id="93835" url="https://sk.wikipedia.org/wiki?curid=93835" title="Frekventálie">
Frekventálie

Frekventálie sú javy, ktoré sa veľmi často vyskytujú, no - na rozdiel od univerzálií - nie sú všeobecné.

</doc>
<doc id="93836" url="https://sk.wikipedia.org/wiki?curid=93836" title="Freudizmus">
Freudizmus

Freudizmus je teória a metóda psychoanalýzy, ktorej názov je odvodený od Sigmunda Freuda.

</doc>
<doc id="93841" url="https://sk.wikipedia.org/wiki?curid=93841" title="Fridrich II. Roger">
Fridrich II. Roger



</doc>
<doc id="93842" url="https://sk.wikipedia.org/wiki?curid=93842" title="Fridrich I. (Svätá rímska ríša)">
Fridrich I. (Svätá rímska ríša)

Fridrich I. Barbarossa (Červenobradý) (* polovica decembra 1122, Haguenau, Švábske vojvodstvo, Rímska ríša – † 10. jún 1190, rieka Salef) bol rímsko-nemecký kráľ od 1152, od roku 1155 cisár z rodu Hohenstaufovcov. Za jeho vlády nastala konsolidácia a rozmach ríše. Dostal sa tiež do konfliktu s pápežom, s ktorým viedol otvorenú vojnu. Zúčastnil sa na tretej krížovej výprave, ktorej mal veliť. Zahynul na ceste do Svätej zeme, keď sa utopil v rozvodnenej rieke Salef v tureckej Anatólii. Fridrichova výprava je detailne popísaná súčasníkmi v Ansbertovej "Histórii výpravy cisára Fridricha". Jeho pozostatky boli uložené v hrobke v Tyrose. Vo svojom živote riešil vzťah kráľa voči šľachte a dostal sa do konfliktu s Talianskymi mestami. Celé Taliansko však nikdy nedobyl. Začal využívať Rímske právo a obnovil jeho štúdium.
Bola po ňom pomenovaná jedna z operácií druhej svetovej vojny operácia Barbarossa - napadnutie Sovietskeho zväzu.
Fikcia.
Fridrich Barbarossa vystupuje ako historická postava v románe Baudolino od Umberta Eca.

</doc>
<doc id="93846" url="https://sk.wikipedia.org/wiki?curid=93846" title="Frivolnosť">
Frivolnosť

Frivolnosť alebo frivolita (fr.) môže byť:

</doc>
<doc id="93847" url="https://sk.wikipedia.org/wiki?curid=93847" title="Johann Froben">
Johann Froben

Johann Froben (po lat. "Johannes Frobenius"; * okolo 1460, Hammelburg, – † 27. október 1527, Bazilej) bol významný švajčiarsky kníhtlačiar a nakladateľ v Bazileji.

</doc>
<doc id="93848" url="https://sk.wikipedia.org/wiki?curid=93848" title="Leo Frobenius">
Leo Frobenius

Leo Frobenius (* 29. jún 1873, Berlín – † 9. august 1938, Biganzolo (Lago Maggiore) bol nemecký etnológ a filozof kultúry, od roku 1925 profesor vo Frankfurte n. Mohanom a zakladateľ "Ústavu pre výskum morfológie kultúry".
Prispel k rozpracovaniu pojmu kultúrneho okruhu.

</doc>
<doc id="93849" url="https://sk.wikipedia.org/wiki?curid=93849" title="Dávid Fröhlich">
Dávid Fröhlich

Dávid Fröhlich (Frölich; * 1595, Ľubica† 24. apríl 1648, Levoča) bol geograf, astronóm, matematik, fyzik, chemik, historik, filológ, pedagóg, cestovateľ. Autor prvej systematickej geografie v Uhorsku a encyklopedického sprievodcu po európskych krajinách, autor prvého známeho výstupu na tatranský štít v roku 1615. Mal syna Bartolomeja (1640?), dcéry Eufrozinu (1638) a Máriu (1644).
Životopis.
Dávid Fröhlich bol synom Jána Fröhlicha, evanjelického učiteľa, a v rokoch 15951600 rektora mestskej školy v Ľubici. Ján Fröhlich sa v Spišskom Podhradí oženil s Margaretou Clemens. Mali viac detí. Najstarším bol Ľudovít, ktorý sa venoval pedagogickej práci, najmladším bol Dávid. Presný dátum jeho narodenia nie je známy. Usudzuje sa, že to bol rok 1595.
Po smrti kežmarského rektora Kunischa v roku 1601 mestská rada v Kežmarku zvolila na uvoľnené miesto Jána Fröhlicha. Rodina sa presťahovala do Kežmarku, kde Dávid začal chodiť do evanjelickej školy, ktorú viedol jeho otec. Starodávna mestská škola, postavená roku 1536, stojí v Kežmarku dodnes v blízkosti kostola sv. Kríža. Žiaci v tejto škole dostali vzdelanie z nemčiny, latinčiny a gréčtiny, vyučovala sa tu matematika, filozofia, rétorika, hudba, náboženstvo, žiaci čítali diela latinských a gréckych klasikov. Rektorom kežmarského gymnázia sa v roku 1608 stal kežmarský rodák Dávid Praetorius (15771646), ktorý významnou mierou ovplyvňoval mladého Dávida Fröhlicha. Neskôr ho vo svojich dielach nazval najväčším polyhistorom v Uhorsku.
Vychádzka do Vysokých Tatier.
Z dochovaných písomností nie je známe kedy kežmarskí študenti a ich učitelia začali podnikať vychádzky do tatranských dolín. Pravdepodobne už prv ako Dávid Fröhlich uskutočnil prvý pamätný výstup na nemenovaný štít. Zachoval sa však Fröhlichov opis jeho túry, na ktorú sa vybral s dvomi priateľmi okolo Jána v júni 1615.
"„Spišská župa je veľmi bohatá na mestá a dediny… Hovorí sa tu po nemecky, poľsky, slovensky, maďarsky a latinsky… Medzi pohoriami na prvom mieste sú Karpaty. Najstrmšie a najvyššie z týchto horských hrebeňov, ktoré čnejú nad mraky, sú v blízkosti mesta Caesareopolis, všeobecne nazývaného Kežmarok, podľa ktorého ich aj volajú Kežmarským pohorím, alebo vzhľadom na to, že sú stále pokryté snehom, aj Snežným pohorím. Slováci ich označujú ako Tatry alebo Tarcal, čo znamená holé, dolámane vrchy… Skalné veže Kežmarského pohoria sú oveľa divšie a strmšie než talianske, švajčiarske a tirolské Alpy. Sú takmer bez ciest a milovníci prírody ich zriedka navštevujú. Rád by som iba mimochodom poznamenal, že som sa chcel v júni 1615 v spoločnosti dvoch spolužiakov oboznámiť s výškou tohto pohoria. Keď som po veľkej námahe vystúpil na temeno prvej skalnej veže, myslel som si, že som dosiahol konečný ciel, avšak iba vtedy sa vynoril ďalší, ešte vyšší skalný štít. Keď som liezol po obrovských, voľne ležiacich balvanoch – ak pútnik aspoň jedným z nich pohne z miesta a zhodí ho, pripadne skotúľa do doliny, strhne takýto balvan tisíce ďalších s toľkým rachotom, že sa pútnik zľakne, akoby sa celý vrch váľal a chcel ho pod sebou pochovať – vynoril sa ďalší, ešte mohutnejší končiar. Tak som bol nútený v najväčšom nebezpečenstve života preliezť niekoľko menších vrcholcov, z ktorých každý bol vyšší než predošlý, ako aj taký istý počet svahov nad priepasťami, kým som neprenikol po najvyšší štít. Keď som pozrel z tých strmých vrchov dolu do dolín na ich upätie, zarastené ohromnými lesmi, mohol som zbadať iba akúsi tmavú či belasú hĺbku, podobajúcu sa hĺbke vzduchu, ktorú voláme jasným blankytom neba. A zdalo sa mi, že by som nepadol na zem, ale rovno do neba, ak by som sa z tohto vrchu zrútil. Lebo pre ohromnú strminu vyzeralo všetko akosi rozriedené a matné. Keď som vystúpil na vyšší vrch, takmer som uviazol vo veľmi hustej hmle. Keď som ju však za pár hodín prekonal a keď som už bol neďaleko temena vrchu, pozrel som pri oddychu na miesta, kde ma predtým obklopovala hmla a videl som pohybujúce sa stlačené biele mraky. Nad nimi sa mi otvoril nerušený výhľad na niekoľko míľ až za hranice Spiša. Videl som aj iné vyššie sa vznášajúce a ďalšie, nižšie letiace mraky, ba niektoré sa vznášali nad povrchom zeme. Z toho mi vyplynuli tri pozorovania:"
"Keď som vystúpil na temeno štítu, bol tam taký riedky a nehybný vzduch, že sa ani len vlások nepohol, hoci som dolu vo vrchoch cítil silný vietor. Z toho som mohol usúdiť, že končiare tohto karpatského pohoria sa vypínajú od úpätia do výšky jednej nemeckej míle a siahajú až do najvyššieho vzdušného pásma, do ktorého už vetry nedosahujú. Vystrelil som z ručnice a spočiatku nebolo počuť väčší zvuk, ako keď sa zlomí nejaká trieska alebo palica. Po nejakom čase však rachot veľmi zosilnel a zaplnil dolnú časť pohoria, kotliny a lesy. Keď som pri zostupe po niekoľkoročnom snehu v údolnej kotline znova vystrelil z ručnice, nastal väčší a silnejší praskot ako pri výstrele z dela. Zľakol som sa, že sa celý vrch roztrasie a že ma zasype. Ten rachot trval polovicu štvrťhodiny, až zaľahol aj do najvzdialenejších preliačin, odkiaľ sa potom ozvala niekoľkonásobná ozvena. V týchto vysokých horách sneží alebo padá ľadovec aj uprostred leta vždy, keď nad susednou rovinou prší, ako som sa mohol o tom aj vtedy presvedčiť. Svahy Karpát sú zalesnené, schodné a majú mnohé mená.“" ( David Frölich: Medulla geographiae practicae)
Dodnes nie je známe, na ktorý tatranský štít Dávid Fröhlich vystúpil. Predpokladá sa, že to mohol byť Kežmarský štít alebo Lomnický štít, ale ani to nie je smerodajné. Mohol to byť a niektorý zo štítov v Doline Zeleného plesa a možno aj inde. 
Štúdiá.
Počas kežmarských štúdií vyučoval u rodiny Altman, kde skončil 13. júna 1616. O mesiac neskôr odišiel z Kežmarku a zapísal sa na štúdiá na evanjelickom gymnáziu v Elblagu vo východnom Prusku, ktoré obývalo prevažne nemecky hovoriace obyvateľstvo. Dnes toto územie patrí Poľsku. Počas štúdií veľa cestoval. Navštívil Královec, Gdansk, Štetín i Stargard, spoznával krajinu i mnohé vedecké osobnosti tohto sveta. V Gdansku sa stretol s matematikom Petrom Crügerom, ktorý v rokoch 15961639 vydával astrologické predpovede. Pravdepodobne vtedy sa rozhodol, že raz bude vydávať kalendáre, v ktorých, na tú dobu, bolo veľa historických i zemepisných článkov, ale aj prehľady histórie, predpovede počasia a mnohé iné, pre ľudí poučné, state. Dňa 28. apríla 1620, po štyroch rokoch, ukončil gymnaziálne štúdiá a 17. mája 1620 navštívil v Stargarde v dnešnom poľskom Západopomoranskom vojvodstve lekára, astronóma, historika a básnika Dávida Herlicha, známeho autora kalendárov, ktoré vychádzali aj v Brewerovej tlačiarni v Levoči. Počas leta sa zapísal na univerzitu vo Frankfurte nad Odrou. Nebol bohatý a na štúdiá mu prispelo sumou 10 zlatých mesto Kežmarok. Tu sa venoval praktickej matematike, zemepisu, histórii, medicíne a teológii zo zámerom stať sa polyhistorom. Nadobudnuté vedomosti chcel uplatniť pri vydávaní kalendárov. Počas svojej študentskej dvanásťročnej púte, ako bolo vtedy zvykom, navštevoval mnohé krajiny nemecko-rímskeho impéria i Francúzsko. Tieto cesty mu pomáhalo financovať mesto Kežmarok. Študoval tiež v roku 1627 na slávnej univerzite vo Wittenbergu. Počas svojej púti po strednej Európe, podľa niektorých historikov, sa stretol s jedným z najvýznamnejších geografov toho veku Bernhardtom Vareniusom. Nie je to však pravdepodobné, lebo Varenius sa narodil v roku 1622 a zomrel v roku 1650.
Kalendáre.
Svoj prvý, vo vlastnom náklade, vydáva roku 1622 vo Frankfurte nad Odrou pod názvom "Diarivm oder Newer auch Alter Schreibcalender auf das Jahr 1623" (Denník alebo nový a Starý zapisovací kalendár na rok 1623) Starý juliánsky kalendár v tom čase používalo Anglicko, Dánsko, Švédsko, Nórsko, Rusko, niektoré nemecké krajiny a nový gregoriánsky väčšina nemeckých štátov a ostatné krajiny Európy medzi nimi aj Uhorsko. Kalendár bol zameraný na Spišskú župu a Kežmarok. Autorom bol Dávid Fröhlich, Caesareopolitanus, Scepusio – Pannonius, ale vydavateľ v dotlači uviedol ako autora kalendára Albína Mollera, kňaza v Lipsku, ktorý bol známy zostavovateľ kalendárov. Fröhlich vyjadril pohoršenie a poučil sa.
Ďalší kalendár na rok 1625 i 1626 vydal vo Vroclave u kníhtlačiara slobodného kráľovského mesta Georga Baumanna, ktorý prejavil ochotu vydávať aj jeho budúce kalendáre. V kalendároch sa objavujú state o pohybe planét, o počasí, dĺžke dní a nocí a mnohé iné zaujímavé informácie. Kalendáre vždy venuje vtedajším osobnostiam v Kežmarku, Vroclave, Levoči. Košiciach, Trenčíne. Bolo to praktické, lebo vydanie kalendárov finančne podporili. Za svojho života vydal 6870 kalendárov a almanachov, okrem iných aj vo vtedajšej slovenčine.
Slovenský kalendár.
Fröhlichove kalendáre, vydané v rokoch 1640, 1644, 1649, boli vydané v „českom“ jazyku, ktorý v tom čase už bol rozvinutý a dobre zrozumiteľný nielen evanjelikom, ale aj obecnému ľudu. Prvý takýto kalendár vydal v roku 1640 v Trenčíne: "Minucý s Pranoostykau Hwězdářskau od Dawida Fraelicha w Městě Kyžmarku, Astronoma a Pranostykaře giž 18. Roku, sepsaná na Horyzont Vherský a Morawský, k Létu Pá: přestupnému MDCXL (1640). Trenčín 1639."
Už zo 14. a najmä z 15. storočia sú na Slovensku zachované písomnosti písané češtinou, lebo mnohé oznamy a správy sa dostávali do rúk Slovákom, ktorí chceli čítať a písať vo svojom jazyku. Aj preto sa v češtine objavovalo mnoho slovakizmov resp. české jazykové prvky sa vyslovovali podľa domácich jazykových zvyklostí, rovnakých na celom území Slovenska.
Titulná strana slovenského kalendára z roku 1640 znie takto: "„Nowy a Starý Kalendarz Na Rok po Narození Pána Krysta 1640. Kteryžto Rok Přestupny gest a ma 366 dnuw. Na Horní y Dolní Uherskau Zemj Sprawený. Od Davina Fröhlicha, Hwiězdarže w Kežmarku. Wytistěna w Lewoči v Wawřince Brewera“".
V kalendári sú predpovede počasia. Poveternostné javy sa označujú ako "Snéhowé powětří, gasno (jasno), possmaurný (pochmúrny), wlhke počasy, studeny wjtr, powětrno, bauřka (búrka), wétry, wlhko, desst, prjwal (príval) snjěh, mrazy…" Prílohou kalendára bol "Prognopsis Astrologica aneb Practiká na Rewoluczj Tohto M.DC.XL. Roku kterýž přestupny gest. Spraweny na Horní y Dolní Uherskau Zemj od Dawida Froelichia, Astronoma". V kalendári sú kapitoly: "O Spuosobu Roku Tohto wubecz, O Zymiě, O Podletí, O Lethu, O Podzymku, O Zattměních, O Walcze a Krweprolití, O Aurodach Zemských, O Naďegi k Winu, O Moru, Nemoczňech y Obzwlasseních protiwnych wěczech". Je tu prehľad o jarmočných výročných trhoch v celom kráľovstve.
Pôsobenie v Uhorsku.
Fröhlich sa vrátil do Uhorska v roku 1629 alebo 1630.
V roku 1632 vydal v Levoči významný spis "Anatomae revolutionibus mundanae" (Výklad otáčania Zeme). Toto dielo, ktoré vyšlo v období, keď prebiehal proces s Galileom Galileim, bolo jedno z prvých v Uhorsku, v ktorom sa vedeckými argumentami obhajoval názor, že Zem sa otáča.
Dňa 15. júla 1635 sa v Kežmarku oženil s dcérou priateľa lekárnika a radného pána Júliou Bertramovou. V tom istom roku v Kežmarku vyšli blahoprajné svadobné verše "Epithalamia Votiva et gratulatoria in Celebritatem fetivitatis Nuptialis CLARISS. AC DOCTISS.VIRI DN DAVIDIS FROELIchii…"
Johann Heinrich Alsted(t) (15881638), ktorý vyučoval v Alba Julia () v dnešnom Rumunsku, ho pozval na ročné štúdium a na cestovanie po krajine. Mal sa dohodnúť na napísaní zemepisu. Nad zemepisom, po smrti Alsteda, visel otáznik. Vydavatelia radšej vydávali kalendáre a almanachy ako náučnú literatúru.
V roku 1639 mu v Bardejove vyšla "Medulla Geographiae practicae" (Jadro praktického zemepisu) na 456 stranách v ktorom opísal svoj výstup na jeden z vrcholov Vysokých Tatier. Venoval sa aj histórii. Jedna z jeho dvoch vydaných kníh sa zaoberá pôvodom transylvánskych Nemcov a Spišských Nemcov ("Der Ural Deutsche-Ungarische, Zipserische und Siebenbürgische Landszmann", Levoča, 1641).
Vrcholom jeho tvorby je kniha vydaná v rokoch 16431644 v nemeckom Ulme "Bibliotheca, sev Cynosura Pregrinantium" Bibliotéka, Severky pre cestujúcich (čiže Cestovný sprievodca). Dielo má takmer tisíc strán. Do knižky autor zakomponoval podstatnú časť svojho "Jadra praktického zemepisu". V tom čase vydal vo Vroclave knižku "Gnomologia metrica" (Zbierka veršovaných výrokov básnikov), ktorú vydal „pre potreby tých mladíkov, ktorí sa úspešne usilujú vniknúť na cestu zbožnej, vzdelanej a mravnej múdrosti“. (Knižka je v Knižnici evanjelickej cirkvi v Levoči). Knižka obsahuje 2151 citátov od 40 klasických, ale aj stredovekých autorov – Vergília, Ovidia, Horatia a iných. Fröhlich závetom odkázal svoju knižnicu levočskej evanjelickej škole. Zomrel nečakane „na stále pretrvávajúci pľúcny katar, kašeľ a hektickú horúčku“ počas návštevy Levoče.
Súhrn jeho diela.
Dávid Fröhlich napísal a vydal 68 (70!) kalendárov a almanachov, napísal jednu knihu o astronómii, dve o literatúre, dve o geografii a dve o histórii. Rukopis knihy o histórii "Chronologia Pannoniae" sa stratil. Väčšina jeho prác (4042) vyšla v jeho rodnom jazyku v nemčine, 12 diel v latinčine, 2325 prác v maďarčine a pravdepodobne 4 práce vo vtedajšej na slovenskom území evanjelikmi používanej češtine. Jeho diela boli dobre známe v Hornom Uhorsku, Zadunajsku, Transylvánii, a tiež vo Vroclave, Frankfurte nad Odrou, Norimbergu, Ulme, vo Francúzsku a v Holandsku.
Cisárske ocenenie.
V roku 1640 cisár Ferdinand III. Dávidovi Frőlichovi udelil titul cisársko-kráľovský matematik. "„My Ferdinand III., z Božej milosti cisár rímsky, kráľ český, uhorský, chorvátsky a tak ďalej, pozdravujeme v mene Spasiteľovom všetkých, ktorí budú čítať túto listinu. Chceme dať na vedomie všetkým, že nášmu vernému služobníkovi Dávidovi Fröhlichovi, rodom z Ľubice v Hornom Uhorsku a obyvateľovi slobodného kráľovského mesta Kežmarok, udeľujeme titul cisársko-kráľovského matematika v uhorskej zemi a počas nášho panovania i panovania našich potomkov budeme mu doživotne poukazovať kráľovskú rentu. Dané vo Viedni roku Pána 1640“".

</doc>
<doc id="93851" url="https://sk.wikipedia.org/wiki?curid=93851" title="Fronda">
Fronda

Fronda bolo šľachtické povstanie a nasledujúca občianska vojna v rokoch 1648 – 1653 vo Francúzsku.
Fronda nebola protikladom Francúzskej revolúcie, ako sa niektorí historici snažia interpretovať, ale naopak, bol to pokus zastaviť čas, dejiny, spoločenský vývoj, snaha upevniť existujúce sociálne statusy. Podľa francúzskeho historika Denisa Richeta ako "neplodný pokus pod tútorstvom privilegovaných vrstiev sa stala detskou chorobou absolutizmu."
Jej pôvod treba hľadať vo vnútorných konfliktoch vládnucich vrstiev spoločnosti – snahe francúzskeho parlamentu získať väčšie právomoci, vzbure úradníkov proti kráľovským komisárom, konšpirácii vysokej šľachty a ich prívržencov proti konkurencii ministrov. Nebola to navyše skutočná revolúcia v zmysle narušenie alebo zmeny politických a sociálnych vzťahov v spoločnosti. Bola to obyčajná vzbura vychádzajúca z nespokojnosti parlamentu so snahou oslabiť jeho moc a vplyv, respektíve fiškálny spor prerastený do politického sporu, neskôr občianska vojna šľachty voči kráľovskej moci. Fronda nevedela byť jednotná, nemala fixnú ideológiu a napokon aj jej vodcovia prechádzali z jednej strany k druhej. Stala sa všeobecnou krízou režimu a spoločnosti s trvalými demografickými, ekonomickými, sociálnymi a kultúrnymi dôsledkami.
Fronda mala dve fázy. V prvej 1648 – 1649 povstal parížsky súdny dvor Parlement, v druhej 1650 – 1653 vysoká šľachta, princovia kráľovského domu protestujúci proti znižovaniu moci pairov a narastajúcemu vplyvu ministrov. Frondy sa zúčastnili všetci nespokojní s Mazarinom a jeho politikou, šľachtici usilujúci sa vstúpiť do rangu Grandov, úradníci rozdelení medzi sudcov a finančníkov, parížski vždy nespokojní poberatelia renty, parížsky ľud ochotný pridať sa do konfliktu na tú stranu, ktorá mu práve vyhovuje. Do frondy sa zapojila aj latinská cirkev usilujúca predovšetkým o mier so Španielskom a zrušenie Nantského ediktu, odstránenie Mazarina a absolutizmu. Vodcovia oboch fáz, napokon celá fronda, neboli nikdy jednotní, nikdy sa v nej nezúčastňovali spontánne, iba silné a bohaté rody boli schopné vytvoriť strany.
Fronda Parlementu 1648 – 1649.
Proces, ktorý vyvrcholil v lete 1648 vypuknutím frondy, sa začal ešte koncom predchádzajúceho roku. Francúzsko zápasilo už dlho s problémom financií, ktorých nebolo, v ich správe vládli zmätky a podvody. Finančnú krízu spôsobila vojna so Španielskom, ktorá nadmerne vyčerpávala štátnu pokladnicu. 
Vláda sa rozhodla situáciu riešiť zvyšovaním daní. Začiatkom januára protestovali stovky obchodníkov v Saint Denis proti novému poplatku pre majiteľov domov, čo by znamenalo zvýšenie nájomného a následnú reťazovú reakciu v zdražovaní tovaru, ktorý by sa mohol stať nepredajným. Vzbúrenci vyslali delegáciu ku kráľovmu strýkovi Gastonovi Orleánskemu, ktorý si ich vypočul a rozlúčil sa slovami: „Uvidíme.“ Vybrali sa aj k predsedovi Parlementu Mathieuovi Molému, ktorý sa však schoval v Sainte-Chapelle. Ani kráľovná-matka, regentka Anna Rakúska, nebola uchránená od hnevu davu, asi dve stovky Parížaniek ju prenasledovali do Notre-Dame, kam sa chodievala modliť. Napätie v hlavnom meste sa zmiernilo až príchodom francúzskych a švajčiarskych gárd.
Finančnú krízu sa pokúsil vyriešiť finančný surintendant Particelli a navrhol zriadiť 24 funkcií spravodajcov parížskej radnice, ktoré by sa predali a zabezpečil by sa príjem do pokladne. Mazarin nebol v zásade proti, lenže začali štrajkovať spravodajcovia Veľkej rady, ktorí neposlali hlásenia. Mazarin ako odpoveď zvolal Lit de justice na 15. januára. Vtedy sa do finančného sporu zamiešala politika.
Parlament odmietol prijať uznesenia súdneho zasadania s tým, že má právo rozhodnutie odobriť, ale jedno uznesenie pozmenil, čím porušil zvykové právo, pretože na to mal právo jedine kráľ. Anna Rakúska to Parlementu ostro vytkla, na čo si sudcovia uvedomili, že zašli priďaleko. Až v marci sa vyjadrili, že by si nikdy nedovolili pozmeniť znenie uznesenia, iba s láskavým dovolením Jeho veličenstva kráľa. Spor sa teda skončil porážkou úradníkov Parlementu.
Napätie však nanovo vypuklo v apríli kvôli obnoveniu paulette, dani, ktorú platili úradníci za svoje dedičné úrady. Koncom decembra 1647 totiž vypršala deväťročná lehota a predpokladalo sa, že daň nebude obnovená. Parížsky Parlement to prijal bez zvláštnych záväzkov, ale Účtovná komora, Pomocný dvor a Veľká rada to neprijali, pretože by prišli o 4-ročnú gážu. Navyše, Parlement bol z rozhodnutia o paulette vyňatý, čo však odmietol a 13. mája vydal Vyhlášku o spojenectve, ktorou sa štyri parížske súdne dvoru spojili za zrušenie gáží. 23. mája Združenie pokladníkov Francúzska rozoslalo listy svojim členom, aby podali dôkazy o zlom zaobchádzaní. Šiesti členovia Združenia nakrátko skončili vo väzení a situácia v Paríži sa stupňovala. Regentka ustúpila, paulette bola zrušená a súhlasila so Spojenectvom súdnych dvorov.
Na zvolanie Parlementu sa zišlo 32 zástupcov všetkých súdnych dvorov (14 z Parlementu, ďalej po 6 z každého dvora) v sále sv. Ľudovíta v Justičnom paláci 30. júna, aby rokovali o reforme štátu. Už začiatkom júla bolo pripravených 27 artikulov, ktoré obmedzovali kráľovskú moc. V priebehu júla zástupcovia veľmi starostlivo formulovali a pracovali na znení artikulov, tak aby boli čo najmenej napadnuteľné kráľovskou mocou, v istom zmysle dotvárali kompromis medzi oboma stranami, no aby tá víťaznejšia bola strana Parlamentu. 31. júla počas slávnostného zasadania bolo vyhlásených všetkých 27 artikulov v plnom znení. V skratke, články predpokladali zrušenie úradov nájomcov daní, redukciu daní, rozvrhnutie a vyberanie daní iba určenými úradníkmi, povolanie Intendantov, zrušenie nových úradov, vzdanie sa poklesu dôchodkov a výplat. Išlo o veľké víťazstvo úradníkov nad kráľovskou mocou, ktorá iba sklonila hlavu, pristúpila na znenie artikulov, ktoré boli slávnostne kodifikované. Parlament si vymohol aj odvolanie Particelliho z úradu finančného hlavného správcu.
V auguste sa situácia vystupňovala. Prispelo k tomu víťazstvo Veľkého Condého nad Španielmi v bitke pri Lens. Mazarin aj Anna Rakúska predpokladali, že vojsko Condého využijú na obliehanie Paríža. 26. Augusta dala regentka príkaz zatknúť predsedu Parlamentu Blancmesnila a Broussela, člena Parlamentu. Mesto odpovedalo.
Na druhý deň sa Paríž zobudil do barikád, ich počet sa odhadoval na 600 až 1200. Vodcom ľudového povstania v Paríži sa stal parížsky koadjútor Paul de Gondi, ku ktorému sa pridali niekoľkí členovia vysokej šľachty. V tomto čase došlo aj pomenovaniu tohto hnutia, keď istý parížsky radca povedal, že všetci vzbúrenci sa podobajú žiakom, ktorí po parížskych priekopách strieľajú z praku (prak sa po francúzsky povie la fronde). Vzbúrencom sa toto pomenovanie zapáčilo a nazvali sa frondérmi. 
Paríž bol takmer mesiac v barikádach, až kým koncom augusta neboli obaja muži prepustení. Kráľovský dvor opustil rozbúrené mesto a usadil sa v zámku vojvodkynie d´Aiguillon v Rueil a na zámku Saint-Germain-en-Laye začali rokovania medzi reprezentantmi dvora a Parlamentu. Výsledkom bolo uznanie všetkých 27 artikulov ratifikovaných už 31. júla bez zmeny 24. októbra 1648 a návrat dvora do Paríža.
Parížska fronda.
Pre vypuknutie povstania v Paríži začiatkom roka 1649 bola rozhodujúca cena obilia a múky. Ešte v decembri stúpla cena múky z 12 na 13 libier. 
Anna Rakúska bola rozhodnutá vybojovať späť stratenú pozíciu kráľovského dvora a svojej vlády aj za cenu vyhladovania mesta a občianskej vojny. V noci z 5. na 6. januára opustila spolu s deťmi, Mazarinom, Condém a Gastonom Orleánskym Paríž a usadili sa v rezidencii na zámku Saint-Germain-en-Laye. Zámok bol úplne prázdny, nebol tam nábytok, ostatné zariadenie, bielizeň, spali na slame a v treskúcej zime. Aby si aspoň niečo zadovážili, dali do zálohy diamanty z kráľovských šperkov. Ráno 6. januára bol už totiž Paríž obliehaný vojskom pod velením Condého. Kráľovná dala zákaz akéhokoľvek prísunu potravín do mesta a rozhodla sa zvolať na 15. marca do Orléans Generálne stavy. 
Udalosti sa stupňovali. Stále neplnoletý kráľ nariadil Parlamentu opustiť mesto, ten neposlúchol, čo sa považovalo za nerešpektovanie kráľovského nariadenia, tým pádom vzburu a protištátny akt. Parlament zároveň vyhlásil Mazarina za pôvodcu všetkého, nepriateľa štátu a kráľa a rozhodol sa naverbovať vlastné ozbrojené zložky na obranu mesta. Na stranu Parlamentu sa pridali dvaja členovia kráľovského rodu, knieža de Conti a vojvodkyňa de Longueville, na ich stranu sa pridal aj jeden z najlepších vojvodcov de Turenne, ktorý ich napokon zradí. Frondisti, vlastne remeselníci, obchodníci, nádenníci ozbrojení halapartňami a mušketami, dobyli 12. januára Bastilu, no situáciu v meste skomplikovalo vyliatie sa Seiny. Condého vojsko v počte 12 000 mužov pokračovalo v obliehaní mesta.
Po poprave anglického kráľa, správa sa v Paríži objavila 19. februára, sa ukázala nejednotnosť frondistov. Časť frondistov navrhovalo spojenie so Španielmi, Conti dokonca odišiel do Flámska rokovať. Aj kráľovský dvor, aj Parlament zatiaľ neúspešne navrhujú stretnutia a rokovania o zložitej situácii. Umiernená časť frondistov videla v spojení so Španielmi ohrozenie stability krajiny a preto odišla do Saint Germain a začali sa rokovania s kráľovnou s cieľom uzatvoriť konečnú dohodu. 
Rokovania prebiehali v zámku v Rueil od 4. do 11. marca 1649. Mier z Rueil z 11. marca bol skutočným kompromisom medzi Annou Rakúskou a Parlamentom. Vyhnanie Mazarina z kráľovstva bolo zrušené, regentka súhlasia s amnestiou pre vzbúrencov a členov kráľovskej rodiny a Turenna, ktorý medzičasom ako zradca Paríža podplatený pridať sa na stranu dvora utiekol do Holandska. Na druhý deň zmluvné podmienky ratifikoval samotný Parlament a dohoda vstúpila do histórie ako mier zo Saint Germain. 18. Augusta sa kráľovská rodina slávnostne vrátila do Paríža, mesto vítalo kráľa a Condého.
Mier zo Saint Germain je iba prestávkou v búrlivých udalostiach frondy. V skutočnosti, návrat pokoja je veľmi krehký a ťažký. Na jednej strane po Paríži kolujú hanopisy a knihy zamerané proti Mazarinovi a na druhej strane v provinciách pokoj nie je. Mestá Bordeaux a Aix sa búria proti svojmu guvernérovi. 
Čo sa týka Paríža, napätie sa neupokojilo. Cena múky prudko stúpla na 60 libier. Condé ako víťaz frondy vzbudil obavy u Mazarina, ktorý sa spojil s bývalými Frondistami a sľúbil parížskemu koadjútorovi de Gondimu kardinálsky klobúk.
Fronda princov 1649 – 1650.
Spory medzi princom de Condé a Mazarinom začali na jeseň, keď Condé odmietol podpísať svadobnú zmluvu Laury Manciniovej, Mazarinovej netere, s vojvodom de Mercoeur. Spory vyvrcholili aférou s taburetom v októbri, ktorým sa proti Condému vystupňoval hnev až tak, že v decembri niekto napadol jeho prázdny koč s cieľom zabiť ho. Aféra s taburetom, teda právo sedieť v prítomnosti kráľovnej pre manželku kniežaťa de Marcillac, rozdelila dvorskú šľachtu na dva tábory. Požiadavka na taburet bola prednesená Condém, ktorý by teoreticky mohol mať podporu dvora. Ale Condé aj Marcillac sa prerátali. Princovia na dvore boli rozčúlení takouto uzurpáciou a časť vysokej šľachty sa postavila proti nemu a tiež de Gondi a vojvodkyňa de Cheuvreuse.
12. januára dvor uzavrel spojenectvo so starou frondou proti Condému. 18. januára boli do Palais Royal zvolaní na poradu princovia Condé, Conti a Longueville. Všetci boli zatknutí a prevezení do Vincennes. Správa bola v Paríži prijatá s úľavou, pretože sa domnievalo, že všetko skončilo. 
Fronda princov začala. Odpoveďou bolo totiž povstanie šľachty v provinciách, kde mali princovia veľký vplyv a podporu. Vojvodkyňa de Longueville sa pokúsila primäť Normandiu k povstaniu, napokon sa spojila s Turennom v Stenay v Lotrinsku a uzatvorili zmier so Španielskom, ktoré vstúpilo do konfliktu frondy. Dvor opustil Paríž a až do roku 1653 ho bude striedavo opúšťať ako vyhnanec a vracať sa doň ako víťaz. 4. júla sa vydali do Guyenne a vládu zverili Monsieurovi s titulom „zástupca kráľa vo všetkých provinciách a vojenských zboroch.“ 
Násilie v krajine sa stupňovalo, do Paríža prichádzali ľudia zo spustošených oblastí. Občianska vojna začala v septembri útokom na Bordeaux, ktoré bolo sídlom manželky de Turenna a kňažnej de Condé, mesto sa napokon vzdalo.
V Paríži sa zatiaľ vytvorili tri strany – Mazarinova, Gondiho a Condého. Do frondy princov opäť vstupuje Parlament požiadavkou prepustiť princov z Vincennes a prepustiť Mazarina z kráľovniných služieb a prikazuje maršalom poslúchať iba nariadenia Gastona Orleánskeho. Mazarin 6. februára tajne ušiel z Paríža s plánom neskôr sa spojiť s kráľovskou rodinou v Saint Germain. Plán bol prezradený, v meste vypukol ošiaľ, zostrili sa stráže, aby sa nepodarilo kráľovskej rodine utiecť. Parížania však neverili, že kráľ je v paláci, Gondi dokonca požiadal Monsieura vydať dôkaz. Aby sa zabránilo vzbure, museli sa znovu otvoriť brány a ľud nechali defilovať pred posteľou kráľa. Túto noc kráľ Gondimu nikdy nezabudol. Na druhý deň kráľovná vydala príkaz prepustiť princov. Mazarin napokon ušiel z krajiny do nemeckého Bruhlu, no naďalej udržiava tajnú korešpondenciu s Annou Rakúskou.
No spor Condé verzus kráľovský dvor pokračoval. Zamiešal sa do neho aj Gaston Orleánsky, strýko kráľa. Kráľ mu vyčítal nerozhodnosť zaujať stanovisko voči jednej alebo druhej strane. V septembri skončilo Regentstvo, Ľudovít XIV. dovŕšil 13 rokov, teda plnoletosť. Pri tejto príležitosti sa konali oslavy, na ktorých chýbal Condé, čo bolo napriek jeho ospravedlneniu považované za urážku majestátu. Kráľ sa prvýkrát rozhodol uskutočniť kroky v zmene riadenia štátu, proti čomu sa postavil Monsieur, protestoval vetom a spojil sa s Condém. Na jeseň 1651 začala otvorená občianska vojna.
Condé sa spojil so Španielskom a postupne dobíjali územie krajiny, vydal Španielom jeden z francúzskych prístavov na brehu Atlantiku, zatiaľ čo kráľ mal armádu sotva so 4000 mužmi, ktorým velil vojvoda de Turenne. Kráľovná matka, aby sa priblížila Condého vojsku, zriadila dvor v Poitiers a Paríž zostal v rukách Parlamentu vedený Gondim a Gastonom Orleánskym. Ani Mazarin v nemeckom exile nezaháľal, vytvoril vďaka pôžičkám silnú armádu, ktorá začiatkom zimy vytiahla z Kolína na Paríž. Parlament dal na bývalého prvého ministra vypísať odmenu 150 000 libier za jeho hlavu.
V januári 1652 Anna Rakúska povolala do Francúzska Mazarina. Vo februári vytiahol dvor na Paríž. Začiatkom apríla sa stretlo 12 000 vojsko Condého so 4000 de Turenna pri Bléneau. Bitka netrvala dlho, kráľovské vojsko bolo porazené a Condé slávnostne vstúpil do Paríža, kým kráľ utiekol s hanbou do Burges. 
Posledná veľká epizóda frondy sa odohrala 2. júla 1652. V bitke pri parížskom predmestí Saint Antoine sa sily vymenili. Slabé Condého vojsko zachránila dcéra Gastona Orleánskeho Grande Mademoiselle, ktorá rozkázala strieľať na kráľovské vojsko z diel z Bastilly a nezabudla jednou strelou „pozdraviť“ jeho kráľovské Veličenstvo. Grande Mademoiselle sa netajila s plánom vydať sa za svojho mladučkého bratranca, no ako povedal Mazarin, týmto skutkom si zabila manžela.
Neschopnosť princov vytvoriť silnú koalíciu proti kráľovi a ich vzájomné spory viedli napokon v lete 1652 k postupnému rozpadu frondy. V októbri sa mladý kráľ triumfálne vrátil do hlavného mesta a usídlil sa v Louvri. Monsieur a jeho dcéra sa uchýlili na svoje zámky. Condé bol odsúdený na smrť a vylúčený z kráľovského domu. Jeho vojsko odolávalo až do júla 1653. 
Po porážke frondy opozičná šľachta utekala do zahraničia alebo sa verejne kajala. Navrátivší Mazarin, opäť prvý minister, začal tvrdo presadzovať politiku absolutizmu. frondistom bola napokon udelená milosť – Condé sa vrátil do Francúzska a žil na výslní svojej slávy, Grande Mademoiselle bola na pozvaná na dvor a Anna Rakúska ju privítala slovami: „Ajhľa, tu je dáma, ktorá sa už dosť hnevala, že bola zlomyseľná, nabudúce už bude rozumná.“ Princom boli ponechané vysoké dôchodky a bolo im slávnostne odpustené, okrem vojvodkyne de Longueville a Gondiho, ktorému sa podarilo ujsť z väzenia v Nantes do Ríma. 

</doc>
<doc id="93852" url="https://sk.wikipedia.org/wiki?curid=93852" title="Frustrácia">
Frustrácia

Frustrácia (z lat. frustratio = sklamanie) je vnútorný stav organizmu, ktorý vzniká, ak je nejaká dôležitá potreba síce vzbudená, no jej uspokojeniu sa kladie do cesty ťažko prekonateľná alebo
neprekonateľná prekážka. 
Frustrácia je spravidla podkladom agresie. Frustrácia je jedna z náročných životných situácií.
Prekážka vyvolávajúca frustráciu sa môže skrývať v nás alebo v okolitom prostredí (napr. rad na pošte, zavretý obchod, čakanie na výsledok výberového konania či prijímacích skúšok, zrušenie spoločnej večere zo strany partnera). Pre všetky tieto situácie je typická práve naša bezmocnosť, odsúdenie k čakaniu, nečinnosti. Pritom je náš organizmus pripravený bojovať. Ale naráža na stenu. Frustrácia je tak spojená s nepríjemnými pocitmi ako napätie, hnev, sklamanie.
Reakcie na frustráciu.
Priama reakcia.
Asi najčastejšie sa pokúšame „rozbiť stenu“, odstrániť prekážku s pomocou agresie. V našej kultúre a podmienkach používame slovnú formu agresie: nadávame na príčinu nášho hnevu, na celý svet, na seba. Môžeme náš hnev zamerať na okolie, na druhých (extrémny prípad je vražda) či proti sebe (v extrémnom prípade je to samovražda alebo samopoškodzovanie).
Obranné mechanizmy.
Alternatívne sa môžeme pokúsiť oklamať seba aj druhých. Odborne sa tomuto postupu hovorí uplatnenie obranných mechanizmov. Obranné mechanizmy slúžia na to, aby sme sa necítili tak mizerne, keď sme zase v niečom neuspeli. Používame ich a ani si to neuvedomujeme. Príklady:
Racionalizácia 
K najznámejšiemu patrí racionalizácia. Rozumové zdôvodnenie, prečo sme neuspeli. Hovorí sa jej tiež „kyslé hrozno“ podľa známej bájky o líške ktorá mala chuť na hrozno. Viselo však pre ňu veľmi vysoko, nedosiahla na neho a musela si nechať prejsť chuť. A tak si frustrovaná líška osladila svoj neúspech tým, že presvedčila sama seba, že hrozno nestojí za námahu lebo je určite kyslé.
Sublimácia
Spoločnosťou neprijímané, odsudzované záľuby uplatníme v oblasti, kde prijímané sú. Ženy exhibicionistky v podstate neexistujú. Prečo? Môžu svoju túžbu (svoje nahé telo) predvádzať, ukazovať iným ľuďom v striptízovom klube a ešte majú za to obdiv a peniaze. Ale to neznamená, že všetky striptérky sú exhibicionistky.
Kompenzácia
Nahradíme nedosiahnuteľný cieľ dosiahnuteľným. Tak sa môže žena, ktorá nemôže mať deti, stať učiteľkou v materskej škôlke či byť pestúnkou..
Projekcia
Vlastné neprijateľné úmysly prisudzujeme druhým. Mladý muž je zamilovaný do istej slečny. Odmieta si však svoj cit pripustiť a presvedčí sám seba, že: „To nie som ja, kto je zamilovaný. To ona je zamilovaná do mňa!“ 
Regresia
Je návrat na nižší (poprípadne zaseknutie sa na jednom) vývojový stupeň, ktorému prirodzene prispôsobíme svoje chovanie, takže štyridsať ročný muž úspešný podnikateľ sa zrazu môže stať pubertálnym výrastkom so všetkými hlúpymi nápadmi, ktoré k tomuto veku patrí. Môže to byť prechodné a po určitom období opäť zmiznúť, alebo trvalé a jedinec už nikdy nedosiahne vyššieho vývojového stupňa.
Extrémne typy frustrácie.
Deprivácia
Ide o vážnejší, horšie napraviteľný stav – najčastejšie sa vyskytujúci u detí. Dieťa túži po objatí, po láske. Keď je nemilované, túži a čaká márne. Po mesiacoch, rokoch márneho čakania sa u neho rozvíja psychická deprivácia.
Existencionálna frustrácia
Ide o najvážnejší typ frustrácie. Človek stratil zmysel života, stratil nádej v budúcnosť. Tu pomôže dobrá psychoterapia.
Frustračné tolerancie.
Každý z nás má inú odolnosť voči frustračným situáciám. Miera odolnosti voči frustrácii je vrodená. Jedinec s nižšou frustračnou toleranciou jednoduchšie podlieha dôsledkom frustrácie. Pravidelné vystavovanie frustračným vplyvom však zvyšuje frustračnú toleranciu. Ľudia s vážnymi životnými problémami (napr. ťažko choré dieťa) sa spravidla nenechajú vyrušiť zo vzácneho pokoja banalitami. 

</doc>
<doc id="93853" url="https://sk.wikipedia.org/wiki?curid=93853" title="Ftizeológia">
Ftizeológia

Ftizeológia je odbor medicíny zaoberajúci sa prevenciou, diagnostikou a liečením tuberkulózy.

</doc>
<doc id="93854" url="https://sk.wikipedia.org/wiki?curid=93854" title="Ftp">
Ftp



</doc>
<doc id="93855" url="https://sk.wikipedia.org/wiki?curid=93855" title="Fu si">
Fu si

Fu si (伏羲 "Fú Xī", asi 2842 - 2738 pred Kr.) je legendárny čínsky cisár, ktorému sa pripisuje vytvorenie kalendára, objav trigramov, autorstvo Knihy premien (I-ťing). Je čínsky kultúrny hrdina, ktorý je údajným vynálezcom písania, rybárstva a pascí.

</doc>
<doc id="93856" url="https://sk.wikipedia.org/wiki?curid=93856" title="Bedřich Fučík">
Bedřich Fučík

Bedřich Fučík, v období normalizácie pre svoje preklady používajúci pseudonym "Václav Horák" (4. január 1900, Čáslavice pri Třebíči – 2. júl 1984, Praha), bol český literárny kritik, historik, editor a prekladateľ, manžel prekladateľky Jitky Fučíkovej. Patril medzi literárnych kritikov orientovanej katolíckym smerom, jeho kritika bola zameraná proti avantgardnému umeniu, proletárskej revolúcii. 
Dielo.
Okrem tejto tvorby je autorom mnohých článkov, esejí a kritík, ktoré uverejňoval v časopisoch "Listy pro umění a kritiku", "Tvar", "Akord" "Vyšehrad". Ďalej je autorom mnohých prekladov.

</doc>
<doc id="93857" url="https://sk.wikipedia.org/wiki?curid=93857" title="Julius Fučík">
Julius Fučík

Julius Fučík (* 23. február 1903, Smíchov, dnes časť Prahy – † 8. september 1943, Berlín, Nemecko) bol český novinár, literárny a divadelný kritik, prekladateľ. Politik Komunistickej strany Československa (KSČ) do ktorej vstúpil v roku 1921; od 1940 v KSČ v ilegalite; v rokoch 1941–1942 bol členom II. ilegálneho ÚV KSČ.
V roku 1926 sa stal členom Devětsilu (umelecký zväz), ktorý sa v roku 1929 transformoval na Ľavú frontu (organizácie českých ľavicovo orientovaných intelektuálov). V období rokov 1928-1938 pôsobil ako šéfredaktor literárneho časopisu Tvorba a od roku 1929 pracoval v "Rudém právu". Verejne vystupoval ako politický aktivista a rečník. V roku 1933 bol väznený za prevolávanie komunistických hesiel a keď po prepustení bol v 1933 trestne stíhaný, prvýkrát odišiel do ilegality. Skrýval sa v Prahe, tak že zmenil svoju identitu za postavu starého profesora s bradou a okuliarmi, ktorou sa jeho okolie bavilo. „Ako bolo zvykom v tom čase, hovoril, že sa ukrýva pred políciou, keď jednoducho utekal pred milenkou, ktorá ho omrzela.“ napísal v tejto súvislosti ironicky Ferdinand Peroutka, ktorý bol v tom čase väznený na Pankráci. Postavičku „"profesora Horáka"“ používal Fučík ako krytie aj počas okupácie. Kolegovia z ilegality mu však vyčítali, že týmto spôsobom skôr len priťahuje pozornosť. 24. apríla 1942 ho v Prahe zatklo Gestapo. Bol uväznený, bitý aj inak mučený a nakoniec popravený. 
Po zatknutí Fučíka a Jaroslava Klecana bolo uväznených ďalších asi päťdesiatich odbojárov. Až omnoho neskôr sa historici pokúsili vedecky doložiť, kto zapríčinil toto následné zatýkanie. Počas väznenia na Pankráci posielal Fučík z väzenia zápisky na motákoch, ktoré vyšli posmrtne pod názvom "Reportáž psaná na oprátce ("slovensky "Reportáž spod šibenice)". V Reportáži Fučík píše, že chybou vedúcou k zatýkaniu bolo nedodržanie konšpiračných zásad. Na svoju obranu, že vo väzení vypovedal, písal v Reportáži ako o „vysokej hre“ – teda že „vodil gestapo za nos“. Zdanlivo úprimne vypovedal, len o tých súdruhoch, ktorí boli podľa jemu dostupných informácií už vo väzení. Tieto pasáže boli v neskorších knižných vydaniach Reportáže vynechané. Priama účastníčka zatýkania Riva Friedová-Krieglová (manželka Františka Kriegla), ktorá ako jediná prežila následné väznenie v mnohých neskorších rozhovoroch dávala najavo svoje sklamanie z Fučíkovho správania, ktorý, hoci mal počas zatýkania pri sebe dve pištole, ich vôbec nepoužil. Namiesto toho ich vložil do postele majiteľom bytu, bez boja vystúpil z úkrytu a so slovami „som profesor Horák“ sa nechal zatknúť. V roku 1943 Fučíka odsúdili na smrť a popravili obesením vo väznici v Berlíne. Žiadna z konšpiračných teórií ohľadom zatknutia, jeho smrti sa však nepotvrdila. V Reportáži obviňuje Fučík zo zrady Jaroslava Klecana (nar. 1914), ktorému práve Fučík obstaral falošné doklady na meno Vojtech Horák.
Fučíkova manželka Gusta Fučíková (manželia od roku 1938) po vojne vystupovala v roku 1952 ako svedok v "„procese s tzv. protištátnym sprisahaneckým centrom na čele s Rudolfom Slánským“", kde obviňovala jedného z obvinených, vtedajšieho námestníka ministra obrany Bedřicha Reicina, z toho, že naviedol gestapo na stopu Juliusa Fučíka. Angažovane propagovala Fučíkovo dielo. Práve jej sú prisudzované účelové škrty v Reportáži, hoci podľa niektorých odborníkov je pravdepodobné, že o nich rozhodlo najvyššie vedenie strany. Gusta údajne už v roku 1964 navrhla, aby vyšla Reportáž v plnom znení, ale to sa stalo až o 30 rokov neskôr, v roku 1995. 
V roku 1950 práve vznikajúca Svetová rada mieru posmrtne udelila Fučíkovi Medzinárodnú čestnú cenu mieru. Aj napriek tomu, že v čase smrti mal Fučík 40 rokov, mal byť symbolom mladosti a krásy a mladá generácia v ňom mala vidieť hrdinu, ktorý zomrel za svoje presvedčenie. Fučíkovi ako národnému hrdinovi sa venovala aj literatúra a film. 
Dnes je po ňom pomenovaná ulica na západe Moskvy, ale aj v Prešove, Brezne, Dolnom Kubíne, Bardejove či Sládkovičove a ďalších desiatkach slovenských miest a obcí.

</doc>
<doc id="93858" url="https://sk.wikipedia.org/wiki?curid=93858" title="Fúga">
Fúga

Fúga (tal.) je trojdielna neperiodická kontrapunktická skladba pre dva až šesť hlasov založená na jednej, dvoch až troch témach. Fúga je vrcholný formový typ európskej imitačnej hudby; vznikol v období baroka. Bola obľúbená v renesancii a svoj vrchol dosiahla vo fúgach Johanna Sebastiana Bacha. Ako hudobná skladba býva spájaná s prelúdiom.

</doc>
<doc id="93859" url="https://sk.wikipedia.org/wiki?curid=93859" title="Fulbert zo Chartres">
Fulbert zo Chartres

Svätý Fulbert zo Chartres (* 960 v Taliansku alebo v Pikardii† 10. apríl 1028, Chartres, Francúzsko) bol francúzsky filozof, predstaviteľ ranej scholastiky, okolo roku 990 sa ujal ako kancelár riadenie katedrálnej školy v Chartres a založil jej slávu. 
Roku 1006 sa stal biskupom v Chartres.
Uctievanie.
Katolícka cirkev si ho podľa Rímskeho martyrológia pripomína 10. apríla.

</doc>
<doc id="93860" url="https://sk.wikipedia.org/wiki?curid=93860" title="Fulda">
Fulda

Fulda je mesto v Hesensku v Nemecku.
V roku 744 tu bol založený benediktínsky kláštor, v 9. storočí jedno z hlavných centier písomníctva v Nemecku (škola vo Fulde), 1752 zriadené biskupstvo.

</doc>
<doc id="93862" url="https://sk.wikipedia.org/wiki?curid=93862" title="Fundament">
Fundament

Fundament (lat.) môže byť:

</doc>
<doc id="93863" url="https://sk.wikipedia.org/wiki?curid=93863" title="Malaysia Airlines">
Malaysia Airlines

Malaysia Airlines je národná letecká spoločnosť Malajzie, ktorá operuje na medzinárodných aj vnútroštátnych letoch.
Je to jedna z najväčších ázijských leteckých spoločností.
Malaysia Airlines lieta do destinácii v Ázii, Európe, Severnej a Južnej Amerike, Austrálii a Afrike. Má dve dcérske spoločnosti: "Firefly" a "MASwings".
"Firefly" prevádzkuje pravidelné lety z domovskej základne MAS v Penangu a Subangu a zameriava sa na terciárne miesta. "MASwings" operuje na linkách v rámci Bornea. Malaysia Airlines prevádzkuje aj flotilu nákladných lietadiel "MASkargo".
"MASCharter" je ďalšia dcérska spoločnosť Malaysia Airlines, prevádzkujúca charterové lety využívajúce lietadlá Malaysia Airlines.
Zaujímavosti.
Malaysia Airlines má najvačšiu flotilu lietadiel Boeing 737-400 na svete.
http://www.airways.cz/clanek/2012-05-29/malaysian-airlines-prevzaly-prvni-airbus-a380

</doc>
<doc id="93864" url="https://sk.wikipedia.org/wiki?curid=93864" title="Fundamentalizmus">
Fundamentalizmus

Fundamentalizmus (z latinského "fundamentum" – základ) vo filozofii vedy: stanovisko, podľa ktorého existuje jednak istá hierarchia vied a v rámci nej základný stupeň, na ktorom budujú všetky ostatné; pre lepšie odlíšenie od náboženského fundamentalizmu je v kontexte teórie vedy vhodnejšie hovoriť o fundacionalizme alebo fundacionalistickej teórii.
Taktiež ide o urputné dodržiavanie základných princípov. Je protikladom modernizmu. Najčastejšie sa používa v spojitosti s náboženstvom, kde označuje smery, vyžadujúce doslovný výklad základných kníh a ich aplikácií do života. Býva spojený s presvedčením o absolútnosti vlastnej pravdy, sprevádzaným netoleranciou k odlišným názorom.
Pôvodne bol označením pre určitú skupinu protestantského hnutia v USA od prelomu 19. a 20. storočia; v 80. rokoch sa termín rozšíril v médiách a začal sa používať v zmysle „krajné alebo ultrakonzervativné krídlo“ na najrôznejšie hnutia a myšlienkove smery, stále viac ale na islamský extrémizmus. Vecná oprávnenosť tohto používania býva spochybňovaná.

</doc>
<doc id="93865" url="https://sk.wikipedia.org/wiki?curid=93865" title="Fundamentum divisionis">
Fundamentum divisionis



</doc>
<doc id="93866" url="https://sk.wikipedia.org/wiki?curid=93866" title="Otakar Antoň Funda">
Otakar Antoň Funda

Prof. ThDr. Et ThDr. Otakar Antoň Funda (* 13. september 1943, Praha) je český filozof, religionista, prekladateľ, vysokoškolský učiteľ a bývalý evanjelický farár.
Štúdium a akademická kariéra.
V roku 1965 vyštudoval protestantskú teológiu na Evangelické teologickej fakulte Karlovej univerzite v Prahe. Externe potom študoval na Filozofickej fakulte UK v Prahe. Na postgraduálne štúdium odišiel do Bazileja, kde študoval na filozofickej a Teologickej fakulte. Jeho dizertačná práca u prof. M. Geigera mala názov "TG Masaryk, sein philosophisches, religiöses und politisches Denken". Komunistické úrady však nechceli nostrifikovat Fundov bazilejský doktorát, teda bol nútený, aj cez značné ťažkosti, promovať znovu roku 1981 na bohosloveckej fakulte v Prahe (u prof. Amedea Molnára). Tentokrát sa jeho práca volala "Eirenaiovo učenie o recapitulatio". 
V roku 1975 podal habilitačnú prácu na evangelickej bohosloveckej fakulte v Prahe, pod názvom "Myšlení o víře a myšlenky víry". Avšak nebol teologicky a politicky poplatný vtedajšiemu smeru českého protestantizmu Josefa Lukla Hromádku a svojou koncepciou demytologizácie a existenciálnej interpretácie kresťanskej viery vyvolal polemiky v českom protestantizme. Jeho habilitačná práca bola komunistickým režimom odmietnutá. V roku 1990, keď už nebolo školstva v područí komunistického režimu, mohol byť habilitovaný na Husitskej teologickej fakulte UK v odbore filozofie náboženstva. Predsedom habilitačnej komisie bol prof. dr. Zdeněk Kučera, dekan fakulty.
Na návrh Filozofickej fakulty Masarykovej Univerzity v Brne bol 5. júna 2003 prezidentom republiky V. Klausom menovaný profesorom pre odbor filozofie.
Od roku 1995 pôsobí aj na Západočeskej univerzite v Plzni, kde vyučuje predmety z etiky, filozofie a religionistiky ako Dejiny náboženstva, Etické problémy či Antická a stredoveká filozofia.
V súčasnosti pôsobí na Literárnej akadémii súkromnej vysokej škole Josefa Škvoreckého.

</doc>
<doc id="93867" url="https://sk.wikipedia.org/wiki?curid=93867" title="Fungovanie">
Fungovanie

Fungovanie môže byť:

</doc>
<doc id="93868" url="https://sk.wikipedia.org/wiki?curid=93868" title="Estetická funkcia">
Estetická funkcia

Estetická funkcia je estetické pôsobenie spočívajúce vo vyvolávaní estetického zážitku; fungovanie
nejakej entity ako estetického objektu.

</doc>
<doc id="93870" url="https://sk.wikipedia.org/wiki?curid=93870" title="Kultúrotvorná funkcia filozofie">
Kultúrotvorná funkcia filozofie

Kultúrotvorná funkcia filozofie je prispievanie filozofie k pretváraniu ľudskej spoločnosti na kultúrne spoločenstvo spoľuodhaľovaním predpokladov takejto premeny. 
Pokiaľ ide o ľudské indivíduum, kultúrotvornou funkciou filozofie je prispievať ku kultivácii človeka, čiže prispievať k tomu, aby bol človek múdry, krásny a dobrý.

</doc>
<doc id="93872" url="https://sk.wikipedia.org/wiki?curid=93872" title="Funkcia jazyka">
Funkcia jazyka

Funkcia jazyka alebo jazyková funkcia je úloha, akú má jazykový prvok v istej konštrukcii, resp. akú má jazyk v spoločnosti používajúcej tento jazyk. Z vymedzenia jazyka ako nástroja myslenia a dorozumievania vyplývajú dve základné funkcie jazyka:
Poznávacia funkcia jazyka.
Poznávacia funkcia jazyka je funkcia jazyka, ktorá sa uplatňuje v kontakte s myšlienkovou oblasťou, vo vzťahu jazyka, myslenia a vedomia. Pri vytváraní pojmov sa uplatňuje kognitívna funkcia jazyka, pri rozmýšľaní, formulovaní myšlienok sa zdôrazňuje kogitatívna funkcia jazyka.

</doc>
<doc id="93874" url="https://sk.wikipedia.org/wiki?curid=93874" title="Rabčický potok">
Rabčický potok

Rabčický potok je potok na hornej Orave, preteká územím okresu Námestovo. Je to ľavostranný prítok Bystrej, má dĺžku 4,1 km a je tokom VI. rádu.
Potok tečie v Podbeskydskej brázde, kde aj pramení v blízkosti štátnej hranice s Poľskom, východne od obce Rabčice v nadmorskej výške približne Od prameňa sa stáča západným smerom, najprv zľava priberá prítok prameniaci severovýchodne od kóty 865,2 m, potom sprava prítok z juhovýchodného svahu Martaluzovky () a preteká okrajom obce Rabčice, pričom oddeľuje osadu Končiny na ľavom brehu od zvyšku obce. Následne priberá svoj najvýznamnejší prítok, pravostrannú Odumorkovku, ďalej z ľavej strany krátky prítok () zo severného svahu Magury (), opäť sprava prítok z južného svahu Bandíkovky () a zľava prítok zo severného svahu Gluchovej (). Potom sa stáča na juhozápad, z ľavej strany ešte priberá prítok zo severozápadného svahu Gluchovej a juhozápadné od spomenutej obce ústi v nadmorskej výške do Bystrej. Rabčický potok od sútoku s Odumorkovkou výrazne meandruje.

</doc>
<doc id="93875" url="https://sk.wikipedia.org/wiki?curid=93875" title="Logická funkcia">
Logická funkcia

Logická funkcia je funkcia, ktorej hodnotami sú výroky (alebo pravdivostné hodnoty 'pravda' a 'nepravda').
Poznáme niekoľko základných logických funkcii a tými sú logický súčet / alternatíva (or), logický súčin / konjukcia (and), negácia (not), Pierceová funkcia (nor) a Shefferová funkcia (nand). Výsledné hodnoty logických funkcii zapisujeme do t.z. pravdivostnej tabuľky.

</doc>
<doc id="93877" url="https://sk.wikipedia.org/wiki?curid=93877" title="Periodická funkcia">
Periodická funkcia

Periodická funkcia je matematická funkcia, ktorá sa neustále opakuje v pravidelných intervaloch a periódach. Vo vede sa využívajú periodické funkcie v kmitaní, vo vlnách a všetko ostatné, čo sa považuje sa periodické (nekonečné). Každá funkcia, ktorá periodická nie je sa nazýva neperiodická. 
Funkcia f je periodická vtedy, keď nenulová konštanta P v prípade, že x sa nachádza v doméne.
f(x+P)=f(x)
Napríklad funkcia sínus je periodická s periódou 2π
sin(x+2π)=sin x

</doc>
<doc id="93878" url="https://sk.wikipedia.org/wiki?curid=93878" title="Integračná funkcia práva">
Integračná funkcia práva

Integračná funkcia práva kotví vo vyjadrení a ochrane hodnôt, ktoré sa považujú za hodnoty charakteristické a podstatné pre existenciu príslušného spoločenského systému.

</doc>
<doc id="93880" url="https://sk.wikipedia.org/wiki?curid=93880" title="Funkcia štátu">
Funkcia štátu

Funkcia štátu sú základné smery činnosti štátu celospoločenského významu, ktoré majú trvalý charakter; na ich vykonávanie si štát vytvára organizačné predpoklady a štruktúry (právne normy, inštitúcie a štátne orgány).
Peňažné vzťahy spojené s plnením funkcií štátu vyjadruje štátny rozpočet.

</doc>
<doc id="93881" url="https://sk.wikipedia.org/wiki?curid=93881" title="Funkcia (hodnotová analýza)">
Funkcia (hodnotová analýza)

Funkcia je v hodnotovej analýze vzťah medzi spoločenskou potrebou a vlastnosťami objektu spočívajúci v takom správaní sa objektu, ktoré uspokojuje túto potrebu. 
Uspokojovanie spoločenskej potreby sa uskutočňuje v štyroch formách:
1. vo forme procesu transformácie vstupných veličín objektu vo výstupné,
ktorý sa odohráva prostredníctvom štruktúry tohto objektu za určitých
podmienok a okolností (napr. automobil: zabezpečuje pohyb, umožňuje
ovládateľnosť, minimalizuje spotrebu...);
2. vo forme vedľajších účinkov a ostatných prejavov vlastností štruktúry
objektu (napr. automobil: nespôsobuje hluk, nevytvára zdraviu škodlivé
splodiny, atď.);
3. vo forme prejavov zmien či zachovania stavu štruktúry objektu (napr.
automobil: odoláva korózii, zabezpečuje životnosť...);
4. vo forme prejavu postavenia objektu ako systému v nadradenom systéme a
podstatnom okolí, čo predstavuje variantné podoby použitia objektu na rôzne
účely (napr. automobil: prepravuje osoby, prepravuje batožinu, minimalizuje
údržbu, realizuje taxislužbu, ovplyvňuje postoje...) 

</doc>
<doc id="93887" url="https://sk.wikipedia.org/wiki?curid=93887" title="Vypočítateľná funkcia">
Vypočítateľná funkcia

Vypočítateľná funkcia je funkcia, pre ktorú existuje algoritmus, ktorý pre argument z definičného oboru funkcie vyprodukuje príslušný obraz po konečnom počte krokov.

</doc>
<doc id="93888" url="https://sk.wikipedia.org/wiki?curid=93888" title="Výroková funkcia">
Výroková funkcia

Výroková funkcia alebo výrokový vzorec je výroková forma, vetná funkcia – logická forma, ktorá má jazykovo tvar oznamovacej vety, v ktorej je však obsiahnutá aspoň jedna voľná premenná, takže de facto nič nevypovedá. Nie je ani pravdivá, ani nepravdivá.

</doc>
<doc id="93889" url="https://sk.wikipedia.org/wiki?curid=93889" title="Znaková funkcia">
Znaková funkcia

Znaková funkcia je fungovanie niečoho ako znaku.

</doc>
<doc id="93890" url="https://sk.wikipedia.org/wiki?curid=93890" title="Funkcionál">
Funkcionál

Funkcionál je matematický koncept definovaný ako zobrazenie z množiny vektorov daného vektorového priestoru do množiny jeho skalárov. Názov "funkcionál" pochádza zo skutočnosti, že spočiatku boli študované predovšetkým funkcionály na vektorových priestoroch funkcií. Funkcionál bol teda chápaný ako zobrazenie priraďujúce funkciám čísla.

</doc>
<doc id="93891" url="https://sk.wikipedia.org/wiki?curid=93891" title="Sociologický funkcionalizmus">
Sociologický funkcionalizmus

Sociologický funkcionalizmus je smer súčasnej sociológie, ktorý sa zaoberá najmä podmienkami umožňujúcimi udržiavať rovnováhu, jednotu a stabilitu skúmaného spoločenského systému. K ústredným pojmom sociologického funkcionalizmu patrí pojem štruktúry, systému a funkcie.

</doc>
<doc id="93893" url="https://sk.wikipedia.org/wiki?curid=93893" title="Funktor (logika)">
Funktor (logika)

Funktor alebo logická spojka je v modernej logike a lingvistike inšpirovanej takouto logikou výraz bližšie určovaný inými výrazmi (argumentmi funktoru). Valenčným funktorom je napr. sloveso "chytať" vo vete "Karol chytá ryby." "Karol" a "ryby" sú argumenty.

</doc>
<doc id="93894" url="https://sk.wikipedia.org/wiki?curid=93894" title="Funktor nutnosti">
Funktor nutnosti

Funktor nutnosti je N, []; funktor nutnosti čítame: je nutné, že.

</doc>
<doc id="93895" url="https://sk.wikipedia.org/wiki?curid=93895" title="Výrokotvorný funktor">
Výrokotvorný funktor

Výrokotvorný funktor z pohľadu výrokovej logiky je nesamostatný výraz, ktorým z jednoduchých výrokov (výr. log.) vytvárame zložené výroky (výr. logika).

</doc>
<doc id="93896" url="https://sk.wikipedia.org/wiki?curid=93896" title="Štefan Furdek">
Štefan Furdek

Štefan Furdek (* 2. september 1855, Trstená, Slovensko – † 18. január 1915, Cleveland, USA) bol slovenský rímskokatolícky kňaz, spisovateľ a národný buditeľ. Pseudonym: Blahoslav Tatranský, Trstenský.
Životopis.
Študoval na gymnáziu v Banskej Bystrici, do 1875 v Nitre, na teologickej fakulte v Budapešti (prerušil), 1877 – 1879 klasickú filológiu na českej univerzite v Prahe, 1879 – 1882 teológiu. Učiteľ v Strážnici. Od roku 1882 žil v USA, farár v Clevelande (Ohio).
Vedúci činiteľ slovenských organizácií v USA, založil fond na podporu národného života na Slovensku a organizoval protestné zhromaždenia amerických Slovákov a ostatných Američanov proti národnostnému útlaku Slovákov v Uhorsku. Jeho organizačná práca bola poznačená katolicizmom. Autor aktuálnych národno-politických a náboženských článkov, krátkych próz a básní s tematikou života amerických Slovákov. Zaslúžil sa o rozvoj slovenských škôl v USA a napísal pre ne niekoľko učebníc a čítaniek. Pre žiakov 1. tr. ľudovej školy zostavil stroj na vyučovanie čítania a rátanie, 1900 si ho dal patentovať.
Bol spoluzakladateľom Prvej katolíckej slovenskej jednoty v USA, Matice slovenskej v Amerike a prvým predsedom Slovenskej ligy v Amerike. Vydával a redigoval týždenník a kalendár "Jednota", zábavný týždenník "Šíp" a náboženský mesačník "Viera".
V bratislavskej Petržalke, Žiline, Piešťanoch, Martine a v Trstenej sú na jeho počesť pomenované ulice.

</doc>
<doc id="93897" url="https://sk.wikipedia.org/wiki?curid=93897" title="Fúria">
Fúria

"Ako fúria sa prenesene označuje aj zlostná, zlá žena."
Fúrie boli rímske bohyne pomsty a kliatby.

</doc>
<doc id="93898" url="https://sk.wikipedia.org/wiki?curid=93898" title="Furioso">
Furioso

Furioso (tal.) môže byť:

</doc>
<doc id="93899" url="https://sk.wikipedia.org/wiki?curid=93899" title="Ján Fuska">
Ján Fuska

Prof. Ing. Ján Fuska DrSc. (* 1928 - † 2021) bol slovenský chemik a farmakológ. Zaoberal sa biochemickou technológiou. Pôsobil na Chemicko-technologickej fakulte Slovenskej technickej univerzity v Bratislave. Pôsobil ako dlhoročný predseda a neskôr čestný predseda Nadácie Milana Rastislava Štefánika.

</doc>
<doc id="93900" url="https://sk.wikipedia.org/wiki?curid=93900" title="Bedřich Füsseger">
Bedřich Füsseger

Bedřich Füsseger (Fridrich) (* 26. október 1918 – † 6. január 1998) bol český tanečník a choreograf zameriavajúci sa na revuálnu choreografiu, v rokoch 1933-1947 pôsobil v SND v Bratislave.

</doc>
<doc id="93901" url="https://sk.wikipedia.org/wiki?curid=93901" title="Futurológia">
Futurológia

Futurológia je veda o budúcnosti zaoberajúca sa vytváraním scenárov možného budúceho vývoja ekonomiky, spoločnosti a civilizácie. Futurológia kladie dôraz na identifikáciu budúcich možných príležitostí a ohrození. 
Veda o budúcnosti.
Futurológia je veda, ktorá sa zaoberá štúdiom a skúmaním budúcnosti. Vytvára transdisciplinárny priestor, ktorý umožňuje konštruovanie alternatívnych scenárov možného budúceho vývoja spoločnosti a civilizácie. Umožňuje zároveň prekročenie obmedzení daných špecializáciou jednotlivých vedných odborov a integráciu poznatkov rôznych vedných odborov navzájom, ako i ich rozšírenie o dimenzie filozofie, umenia, kultúry, náboženstva, spirituality, prípadne iných pohľadov týkajúcich sa budúceho vývoja človeka, spoločnosti a civilizácie.
High-tech spoločenských vied.
Futurológia disponuje rozsiahlou metodológiou skúmania budúcnosti a možno ju považovať za high-tech spoločenských vied. Boom futurológie je spojený s nástupom civilizačnej transformácie industriálnej spoločnosti na informačnú spoločnosť, a tiež s rastom nestability v ekonomike i spoločnosti i s prehlbovaním sa civilizačnej krízy.
Futurológia dnes zahŕňa štúdia budúcnosti, výskum budúcnosti, prognostiku, technologické a sociálne predvídanie, globálne modely, vytváranie alternatívnych scenárov, konštruovanie indikátorov budúceho vývoja. 
Vznik futurológie.
Futurológia ako veda o budúcnosti vznikla v štyridsiatich rokoch dvadsiatého storočia. Pojem futurológia ako i návrh jej konceptu vytvoril Ossip K. Flechtheim v dvoch článkoch Futurology - A New Science? a Futurology - A Science of Probability, ktoré boli publikované v roku 1943 v amerických časopisoch Forum a Midwest Journal. V týchto článkoch uviedol prvýkrát pojem futuroloógia a načrtol základné charakteristiky futurológie ako vedy o budúcnosti. Obidva články boli v roku 1966 znovu opublikované vo Flechtheimovej knihe History and Futurology . Pojem futurológia vznikol spojením latinského slova futurum, čo znamená budúce, a gréckeho slova logos, čo znamená veda. 
Protiváha ideológie.
Flechtheim naprojektoval futurológiu ako protiváhu ideológie. Tvrdí, že ideológia je ospravedlňovaním a oslavovaním existujúceho spoločenského poriadku. Futurológia naopak zdôrazňuje tvorivú funkciu radikálneho kriticizmu, zameraného proti status quo. Jej vízia budúceho sveta je vždy otvorená, mnohotvárna a rozporná, plná možností a cieľov. 
Predstavitelia futurológie a futurologické koncepty.
Medzi najznámejších futurológov patria Alvin Toffler, John Naisbitt, Yoneji Masuda, Ossip K. Flechtheim, Buckminster Fuller, Hazel Hendersonová, Jerome C. Glenn, Theodore Gordon,Olaf Helmer, Herman Kahn, Robert Jungk, Peter Drucker, Daniel Bell, Joseph Coates, Don Beck, Barbara Marx Hubbardová a ďalší, ktorí sú zároveň tvorcami množstva teoretických konceptov budúceho vývoja spoločnosti a civilizácie, napr. postindustriálnej spoločnosti, informačnej spoločnosti, znalostnej spoločnosti, civilizácie Tretej vlny, Win-Win World, špirálovitej dynamiky, synergetiky, megatrendov, megavýziev, holistických prístupov, integrálnych prístupov atď.
Futurologické konferencie.
Prvá medzinárodná konferencia o výskume budúcnosti bola usporiadaná v roku 1967 v nórskom Oslo. Oficiálny názov konferencie bol First International Future Research Conference - The Future of Mankind: Peace and Development 1970-2000. Konferenciu usporiadali viedenský Institute fur Zukuntsfragen, nórsky Internationale Peace Research Institute a londýnska skupina Mankind 2000.
Druhá medzinárodná konferencia o výskume budúcnosti - Second International Future Research Conference bola usporiadaná londýnskou skupinou Mankind 2000 v japonskom Kjóte v roku 1970.
Základné postuláty futurológie.
Pri vytváraní konceptu futurológie Flechtheim vychádzal z nasledovných postulátov:
Disciplíny futurológie.
Za futurológiu ako vedu o budúcnosti môžeme považovať všetky oblasti vedy zaoberajúce sa šúdiom, výskumom a spodobovaním budúcnosti. V súčasnosti je najrožširenejšie označenie pre futurológiu ako vedu o budúcnosti používané Futures Studies čiže štúdie budúcnosti. Týmto je umožnené na výskume budúcnosti participovať aj ľuďom, ktorí by prípadne mali k zaradeniu medzi futurológiu výhrady.
Môžeme tiež právom hovoriť o rastúcej diverzite vied o budúcnosti, nakoľko existuje mnoho označení a názvov pre vedy skúmajúce budúcnosť. Často je odlišnosť daná civilizačnými, spoločenskými alebo kultúrnymi jedinečnosťami a táto skutočnosť je plne v súlade s trendmi vytvárajúcej sa civilizácie Tretej vlny prejavujúcimi sa práve v diverzifikácií rôznych oblastí života spoločnosti.
Medzi označeniami vied o budúcnosti nájdeme pojmy ako futurology, future studies, future research, forecasting, foresighting, futuring, visioning, prognosis, prognostica, prospective, prevision, prediction, projection, anticipation, futuribles, future thinking, speculations about future a mnohé ďalšie.
Futures Studies - štúdie budúcnosti - pokrýva celú škálu vied o budúcnosti, v súčasnej dobe najrozšírenejšie - World Future Society, World Futures Studies Federation, The Millennium Project of AC/UNU, Futures
Future Research - výskum budúcnosti - pokrýva vedecké a výskumné aktivity spojené s budúcnosťou - The Millennium Project of AC/UNU
Futurology - futurológia - pokrýva celú škálu vied o budúcnosti - Ossip K. Flechtheim 
Forecasting - predvídanie - technokratický orientovaná vetva futures studies, používa najmä modelovanie - Erich Jantsch
Prognosis - prognózy - prognózovanie sa používalo najmä v období komunizmu - Fred Polak, Nemecko, stredná a východná Európa
Prospective - prospektíva - francúzska vetva futures studies - Gaston Berger, Michel Godet
Prevision - prevízia - francúzska vetva futures studies - Bertrand de Jouvenel
Prediction - predikcia - technokraticky orientovaná vetva futures studies - Erich Jantsch
Projection - projekcie - projektovanie trendov najmä v ekonomike a v demografii - všeobecne rozšírené
Anticipation - anticipácia - predvídanie budúceho vývoja - Hasan Ozbekhan
Futuribles - možné budúcnosti - francúzsky orientovaná vetva futures studies - Bertrand de Jouvenel
Future thinking - premýšľanie o budúcnosti - úvahy o budúcom vývoji - Herman Kahn
Futures Field – názov pre futurológiu presadzovaný americkým futurológom Royom Amarom 
Metódy výskumu budúcnosti.
Klasická prognostická metóda, používa sa pri dlhodobej stabilite vývoja skúmaných procesov alebo systémov, predpokladá sa ustálený priebeh vývoja, ktorý možno vyjadriť určitou spojitou vývojovou krivkou, doterajší vývoj je možné extrapolovať do budúcnosti podľa časového horizontu 
Metóda vyvinutá Hermanom Kahnom v RAND Corporation, predstavuje vytváranie alternatívnych charakteristík časových postupností základných prognózovaných procesov, má literárny alebo popisný charakter, je postavená na vytipovaní, výbere a kombinácii určujúcich faktorov budúceho vývoja
Vytváranie určitých podôb možných budúcnosti, vízie môžu byť alternatívne, predstavujú budúcu podobu prognózovaného systému, javu, procesu, spoločnosti, môžu byť optimistické i katastrofické, vytvárajú sa na globálnej, národnej, regionálnej alebo podnikovej úrovni
Vytváranie dlhodobých stratégií vývoja, zahrňuje stanovenie strategických cieľov a ciest potrebných k dosiahnutiu týchto strategických cieľov
Metóda využívajúca pre prognózovanie vývoja určitých procesov alebo systémov podobný vývoj iných procesov alebo systémov v minulosti
Delphi Method - vytvorená Helmerom, Dalkeyom a Gordonom v RAND Corporation, využíva odborné znalosti a intuíciu odborníkov, ktorí posudzujú a odhadujú budúci vývoj, trendy, príležitosti a ohrozenia, robí sa prostredníctvom dotazníkovej metódy v niekoľkých kolách, využíva počítače a Internet
Hľadá najvýhodnejšie cesty k dosiahnutiu vytýčených cieľov
Brainstorming
Vznikla v tridsiatich rokoch 20.storočia, je to metóda búrenia mozgov, hľadanie vhodných riešení skupinou účastníkov formou rýchlej diskusie, porady, vytvárania a prezentácie nápadov, myšlienok, riešení
Simulácia a počítačové modelovanie
Metóda simulácie, simulačných hier, simulujú sa rozličné varianty vývoja budúcej situácie, využívajú sa moderné technológie, počítače, má interaktívny charakter
Krížovo-impaktová metóda
Používa sa na prognózovanie určitých procesov na základe rozboru vzájomných dopadov a interakcií v rámci vybraných prognózovaných oblastí
Využíva princípy teórie hier, ide o modelovanie budúcich možných situácií prostredníctvom simulácie dôsledkov konania jednotlivých hráčov
Používa vytváranie určitých modelov skúmanej reality, ktoré túto realitu zastupujú, model redukuje zložitosť reality, využíva limitovaný počet parametrov resp. premenných, umožňuje modelovať alternatívny vývoj
Sledovanie vybraných parametrov vývoja vzťahujúcich sa k zmenám prostredia s možným vplyvom na budúcnosť
Založené na intuícií a expertných odhadoch vybraných expertov zaoberajúcich sa danou oblasťou skúmaného budúceho vývoja
Vytváranie alternatívnych indikátorov umožňujúcich sledovať a modelovať budúci vývoj v dlhodobých časových horizontoch

</doc>
<doc id="93902" url="https://sk.wikipedia.org/wiki?curid=93902" title="Fuzionovanie">
Fuzionovanie



</doc>
<doc id="93903" url="https://sk.wikipedia.org/wiki?curid=93903" title="Fysei">
Fysei

Fysei (gr. z fysis) znamená od prírody. 
Názory na fyzei.
Herakleitos.
Podľa Herakleita je fyzei príroda, prirodzenosť, vlastná povaha vecí, ktorá sa rada skrýva. 
Táles.
Podľa Tála väčšina tých, čo sa prví zaoberali filozofiou, si myslela, že počiatky vecí sú iba v podobe hmoty. Lebo to, z čoho sú všetky veci a z čoho ako z prvého vznikajú a do čoho ako posledného zanikajú, pričom podstata ostáva a menia sa len jej stavy, vyhlasujú za prvok a počiatok (arché) vecí, a to, že nič nevzniká, ani nič nezaniká, veria preto, lebo sú tej mienky, že sa takáto podstata (fysis) vždy zachováva. Teda musí byť určitá podstata, buď jediná, alebo viaceré, z ktorých všetko ostatné vzniká, zatiaľ čo ona sama ostáva zachovaná. Pravda, pokiaľ ide o počet a druh takého počiatku, nie sú všetci rovnakej mienky, Táles však, pôvodca takejto filozofie, hovorí, že je to voda (preto tiež hlásal, že zem spočíva na vode). Možno čerpal túto domnienku z pozorovania, že potrava všetkých vecí je vlhká a že z vlhka vzniká a ním sa živí aj samo teplo (to však, z čoho všetko vzniká, je počiatkom všetkého). Túto domnienku mal teda z tohto i z toho, že semená všetkých vecí majú vlhkú podstatu.

</doc>
<doc id="93904" url="https://sk.wikipedia.org/wiki?curid=93904" title="Fysis">
Fysis

Fysis (gr. z fýó = plodiť, fýomai = vznikať, rodiť sa) je príroda (ako celok), povaha, prirodzenosť prirodzená povaha, konštitúcia nejakej veci (bytosti), prirodzený zákon, pôvod, rod, prírodný poriadok.
Významy slova "fysis" ako "prírodný poriadok", "príroda", ktoré nadobudli vo filozofii mimoriadnu dôležitosť, vznikli až v priebehu dlhého vývoja a sú doložené až na konci 5. stor. pred Kr..

</doc>
<doc id="93907" url="https://sk.wikipedia.org/wiki?curid=93907" title="Fytofág">
Fytofág



</doc>
<doc id="93908" url="https://sk.wikipedia.org/wiki?curid=93908" title="Fytogeografia">
Fytogeografia

Fytogeografia alebo geografia rastlinstva alebo rastlinný zemepis je odvetvová vedná disciplína biogeografie zaoberajúca sa časopriestorovými zákonitosťami rozšírenia rastlinstva.

</doc>
<doc id="93909" url="https://sk.wikipedia.org/wiki?curid=93909" title="Fytohormóny">
Fytohormóny



</doc>
<doc id="93910" url="https://sk.wikipedia.org/wiki?curid=93910" title="Paleobotanika">
Paleobotanika

Paleobotanika (z gr. "paleon" - "starý" + "botanikos" - "rastlinný"), alebo fytopaleontológia je vedný odbor, zaoberajúci sa identifikáciou, rekonštrukciou a systematikou rastlín v minulosti Zeme, fylogenénzou jednotlivých skupín rastlín a tiež rekonštrukciou ich životného prostredia. Paleobotanika študuje suchozemské, ako aj vodné rastlinstvo. Príbuzný vedný odbor je palynológia, ktorá sa zaoberá štúdiom peľu a rastlinných semien.
Paleobotanika je základ pri štúdiu vývoja rastlín a tiež dôležitý prvok pri rekonštrukcii prehistorických klimatických modelov.
Prehľad fylogenézy rastlín a fosílneho záznamu.
Vznik fotosyntézy.
Samotný vznik rastlín súvisí z evolúciou fotosyntézy. V súčasnosti prevláda názor, že prvé organizmy sa vyvíjali v horúcich podmienkach (pri podmorských sopečných komínoch, v horúcich prameňoch a podobne) a boli chemoautotrofné, závislé od sopečnej činnosti. Z nich sa vyvinuli prvé fotoautotrofné organizmy, ktoré pre fotosyntézu využili svoje systémy citlivé na svetlo, ktoré boli pravdepodobne pôvodne určené na ochranu proti žiareniu (hlavne ultrafialovému). Prvým fotosyntetizujúcim organizmom sa v súčasnosti najviac podobajú:
Fotosyntéza týchto organizmov je anoxigénna. Nerozkladajú molekuly vody a neuvoľňujú kyslík, pretože obsahujú bakteriochlorofyly, ktoré nedokážu zo svetla získavať dostatočnú energiu. Ako donor elektrónov však môžu využiť železo (prípadne aj peroxid vodíka).
Ďalším dôležitým predchodcom rastlín boli sinice, ktoré už majú chlorofyly bežné aj u rastlín, ktoré získavajú zo svetla dostatočnú energiu na štiepenie vody. Sinice pravdepodobne vznikli pred približne 3,2 miliardami rokov. Niektoré z nich formovali guľovité skalnaté útvary stromatolity, ktoré sú typickými fosíliami prekambria (ale vzácne, v extrémnych podmienkach, sa vyskytujú dodnes). Vďaka svojej fotosyntetickej schopnosti produkovali kyslík, ktorý bol veľmi toxickým biologickým odpadom. Jeho koncentrácia v ovzduší dosiahla hodnoty podobné súčasnosti za 1-2 miliardy rokov. To bol dostatočne dlhý čas na to, aby sa organizmy naučili s kyslíku odolávať a dokonca ho aj využiť vo svoj prospech.
Vznik rias.
Riasy vznikli pravdepodobne tak, že došlo ku symbióze sinice s eukaryotickým organizmom, ktorý sinicu pohltil, tá ostala pri živote a oba organizmy ťažili zo vzájomnej spolupráce. Takto vznikli chloroplasty (podobným spôsobom vznikli aj mitochondrie, k čomu došlo ešte pred vznikom chloroplastov u predkov rastlín živočíchov aj húb). Dôkazom tejto teórie je napr. dodnes zachovalá DNA bakteriálneho typu v chloplastoch (odlišná od jadrovej), syntéza bielkovín v choloroplaste taktiež bakteriálneho typu (napr. ribozómová RNA), ako aj dvojitá membrána chloroplastov (jedna pochádzajúca v vonkajšej membrány sinice a druhá je membránov hostiteľskej eukaryotickej bunky).
Po pohltení sinice došlo k rozdeleniu rias na dve základné línie. Prvá zahŕňa zelené riasy ("Chlorophyta") a rastliny, s tvz. "zeleným" typom chloroplastu pre ktorý je typická prítomnosť chlorofylu b. Druhá línia má tvz. "červený" chloroplast a zahrňuje napr. červené ("Rhodophyta") aj hnedasté riasy ("Chromista").
V niektorých skupinách rias (netýkalo sa to ale predkov suchozemských rastlín) došlo k druhotnému pohlteniu, keď jedna eukaryotická bunka pohltila inú vrátane jej chloroplastov. K tomuto procesu došlo tak v "zelenej" línii chloroplastov (vznikli euglény - "Euglenophyta"), ako aj v "červenej" chloroplastovej línii (takto vznikli napr. všetky hnedasté riasy - "Chromista"). Dnes má chloroplast takýchto rias štyri membrány a medzi 2. a 3. membránov obsahuje tvz. nukleomorf, ktorý je pozostatkom DNA v pohltenej eukaryotickej bunky (DNA nukleomorfu sa v súčasnosti študuje a je stopou totožnosti pohltenej eukaryotickej bunky).
Fosílny záznam rias.
Fosílne nálezy rias zahrňujú hlavne druhy, ktoré vytvárali pevnú vonkajšiu schránku, ktorá po ich odumretí fosilizovala na dne oceánov. Najstaršie mikrofosílie siníc sú známe spred vyše 2,5 mld. rokov. Najstaršie fosílie eukaryotických rias majú asi 1,7 mld. rokov, avšak dobre zachované fosílie, ktoré môžeme aj systematicky zaradiť sú spred 1,2 mld. rokov a patria "červenej" línii rias.
Vznik vyšších rastlín.
Vyššie rastliny zrejme vznikli zo zelených rias, ktoré žili v plytkých vodách. Prvé fosílie vyšších rastlín sa vyskytujú od silúru v prvohorách. Žili v pobrežných oblastiach čiastočne ponorené do vody. V tom čase sa od seba oddelili machorasty, ktoré ostali drobné a stavili na stratégiu vzájomného podopierania sa a zadržiavania čo najväčšieho množstva vody. Druhá skupina rastlín ("Rhyniophyta") si vyvinula pokožku odolnejšiu proti vysychaniu, čo im umožnilo rast do väčších rozmerov. Rastliny zo skupiny "Psiplophytaceae" dosiahli stromovitý vzrast a prenikali hlbšie do pevniny. 
Od vrchného devónu sa hromadne vyskytujú skameneliny koreňov, kmeňov a listov prvých stromov ("Archaeopteris"). Vznikali prvé plavúňe, prasličky a paprade. V karbóne bola sa zvýšila teplota Zeme a vznikali rozsiahle [močiar]e. V nich rástli stromovité plavúne a paprade obrovských rozmerov. Po odumretí padali do vody, kde v bezkyslíkatom prostredí nepodliehali rozkladu, ale postupne zuhoľnateli. V uhlí sa zachovalo aj obrovské množstvo otlačkov listov, alebo kôry týchto stromov. V karbóne vznikli aj prvé nahosemenné rastliny, ktoré sa ďalej vyvíjali v období permu a druhohorách sa stali dominantnou skupinou rastlín (vyskytovalo sa množstvo ihličnatých stromov, cykasov a gínk). 
Krytosemenné rastliny sú známe od mezozoika, presnejšie od spodnej kriedy.

</doc>
<doc id="93911" url="https://sk.wikipedia.org/wiki?curid=93911" title="Fytopatológia">
Fytopatológia

Fytopatológia (gr.) je náuka o škodlivých činiteľoch rastlín a o ochrane proti nim; patológia
rastlín.

</doc>
<doc id="93913" url="https://sk.wikipedia.org/wiki?curid=93913" title="Georg Andreas Gabler">
Georg Andreas Gabler

Georg Andreas Gabler (* 1786 – † 1853) bol nemecký filozof, predstaviteľ starohegelovstva.

</doc>
<doc id="93915" url="https://sk.wikipedia.org/wiki?curid=93915" title="Dennis Gabor">
Dennis Gabor

Dennis Gabor () (* 5. jún 1900, Budapešť, Maďarsko† 9. február 1979, Londýn, Spojené kráľovstvo) bol maďarsko-britský fyzik. 
V roku 1948 objavil princíp holografie, za čo v roku 1971 získal Nobelovu cenu.

</doc>
<doc id="93920" url="https://sk.wikipedia.org/wiki?curid=93920" title="Atómová fyzika">
Atómová fyzika

Atómová fyzika je odvetvie fyziky, ktoré skúma štruktúru a vlastnosti atómov, špeciálne ich elektrónového obalu.

</doc>
<doc id="93921" url="https://sk.wikipedia.org/wiki?curid=93921" title="Fyzika atómového obalu">
Fyzika atómového obalu

Fyzika atómového obalu je časť mikrofyziky, ktorá skúma štruktúru atómového obalu a procesy, ktoré v obale prebiehajú pri interakcii s inými atómami, elementárnymi časticami alebo elektromagnetickým poľom.

</doc>
<doc id="93923" url="https://sk.wikipedia.org/wiki?curid=93923" title="Klasická fyzika">
Klasická fyzika

Klasická fyzika je pojem, ktorým sa označujú fyzikálne poznatky ziskané do konca 19. storočia, t. j. predovšetkým klasická mechanika, klasická elektrodynamika a klasická termodynamika. Často sa za súčasť klasickej fyziky považuje aj teória relativity.
Klasickú fyziku v princípe dostaneme z kvantovej mechaniky v limitnom prípade, keď planckovu konštantu položíme limitne rovnú nule. Vzhľadom na "malú" veľkosť planckovej konštanty je možné použiť v makroskopicom svete klasickú mechaniku s veľmi dobrou presnosťou. 

</doc>
<doc id="93924" url="https://sk.wikipedia.org/wiki?curid=93924" title="Ždiarsky potok (prítok Bielej)">
Ždiarsky potok (prítok Bielej)

Ždiarsky potok je potok v Podtatranskej brázde, v podcelku Ždiarska brázda. Je to ľavostranný prítok Bielej a má dĺžku 3,4 km. 
Pramení pod hlavným hrebeňom Spišskej Magury v nadmorskej výške okolo 1 050 m n. m. Tečie viac-menej východným smerom cez obec Ždiar. Priberá štyri krátke ľavostranné prítoky a na území obce ústi v nadmorskej výške cca 875 m n. m. do Bielej.

</doc>
<doc id="93926" url="https://sk.wikipedia.org/wiki?curid=93926" title="Matematická fyzika">
Matematická fyzika

Matematická fyzika je teória matematických modelov fyzikálnych javov. Tieto matematické modely sa opisujú rovnicami matematickej fyziky.

</doc>
<doc id="93927" url="https://sk.wikipedia.org/wiki?curid=93927" title="Štatistická fyzika">
Štatistická fyzika

Štatistická fyzika je jedna zo základných fyzikálnych teórií. Používa štatistické metódy na opis správania systémov s veľkým počtom častíc. Vďaka tomu dokáže opísať širokú škálu javov, a to aj vrátane tých, ktorých povaha je vyložene náhodná. Použitie nachádza vo výskume jadrových reakcií, žiarenia telies, teórii plynov, ale aj v biológii, chémii, neurológii či sociológii. Jednou z nových oblastí výskumu sú komplexné grafy.
Problémy, pri ktorých sa zvyčajne používa štatistická fyzika sa dajú zjednodušene rozdeliť do niekoľkých skupín:
Úlohou štatistickej fyziky je nájsť najpravdepodobnejšie rozdelenie častíc podľa rýchlostí, energií a podobne. Z matematického hľadiska ide o nájdenie funkcií rozdelenia. Keď poznáme funkcie rozdelenia vieme vypočítať stredné hodnoty fyzikálnych veličín - tlak, kinetická energia, ...
Funkcie rozdelenia závisia od individuálnych vlastností častíc tvoriacich skúmanú sústavu. 
Štatistická fyzika pozná tieto druhy rozdelení:

</doc>
<doc id="93928" url="https://sk.wikipedia.org/wiki?curid=93928" title="Súčasná fyzika">
Súčasná fyzika

Súčasná fyzika je kvantová fyzika, štatistická fyzika a relativistická fyzika rozvíjajúca sa
od roku 1900 dodnes.

</doc>
<doc id="93929" url="https://sk.wikipedia.org/wiki?curid=93929" title="Teoretická fyzika">
Teoretická fyzika

Teoretická fyzika je časť fyziky, ktorá hľadá a formuluje všeobecné zákony, princípy a teórie, z ktorých deduktívnou cestou vyvodzuje nové poznatky. Základom teoretickej fyziky je dodnes klasická mechanika. Používa matematické modely a abstrakcie, pomocou ktorých sa pokúša vysvetľovať prírodné fenomény. Jej jadrom je matematická fyzika, hoci sa taktiež používajú aj iné konceptuálne techniky. Cieľom je racionalizovať, vysvetliť a predikovať fyzikálne fenomény. Pokrok vedy vo všeobecnosti závisí od súhry medzi experimentom a teóriou. V niektorých prípadoch teoretická fyzika používa štandardy matematickej rigoróznosti, pričom dáva len málo dôrazu na experimenty a pozorovania. Napríklad, pri rozvoji špeciálnej teórie relativity sa Albert Einstein zaoberal Lorentzovými transformáciami, ktoré ignorujú invariant Maxwellových rovníc, ale očividne ho nezaujímal Michelson-Morleyho experiment ohľadom prenikania Zeme cez luminoferózny éter. Na druhej strane, Einstein dostal Nobelovu cenu za vysvetlenie fotoelektrického efektu, čo bol predtým experiment, ktorému chýbala teoretická formulácia.
Prehľad.
Fyzikálna teória je model fyzikálnych udalostí. Posudzuje sa podľa rozsahu, v ktorom jej predikcie súhlasia s empirickými pozorovaniami. Kvalita fyzikálnej teórie sa taktiež posudzuje podľa jej schopnosti robiť nové predikcie, ktoré je možné overiť novými pozorovaniami. Fyzikálna teória sa líši od matematickej teorémy v tom, že kým obe sú založené na nejakej forme axiómy, rozhodnutie o matematickej aplikovateľnosti nie je založené na súhlase s experimentálnymi výsledkami.
Fyzikálna teória zahŕňa jeden alebo viac vzťahov medzi rôznymi merateľnými kvantitami. Archimedes zo Syrakúz si uvedomil, že loď pláva tým, že rozloží svoju hmotnosť na vode, Pytagoras pochopil vzťah medzi dĺžkou vibrujúcej struny a hudobným tónom, ktorý vydáva a ako vypočítať dĺžku diagonály štvorca. Iné príklady zahŕňajú entropiu ako meradlo neistoty týkajúce sa pozície a pohybu neviditeľných častíc a myšlienku kvantovej mechaniky, že účinok a energia nie sú spojité premenné.
Niekedy vízia, ktorá je vyjadrená čistými matematickými systémami môže poskytnúť náznak k tomu, ako by fyzikálne systémy bolo možné modelovať; t. j., napríklad predstavu, danú Riemannom a ďalšími, že priestor samotný môže byť zakrivený.
Teoretické pokroky môžu spočívať v odhodení starých, nesprávnych vzorov (ako napríklad že horenie spočíva vo vznikaní flogistónu, alebo že nebeské telesá sa otáčajú okolo Zeme) alebo môže ísť o alternatívny model, ktorý dáva presnejšie odpovede, alebo je možné širšie aplikovať.
Fyzikálne teórie sa stávajú akceptovanými, ak sú schopné urobiť správne predikcie a žiadne (alebo len málo) nesprávne. Teória by mala mať, prinajmenšom ako druhotný cieľ, istú ekonomičnosť a eleganciu (porovnaj s matematická krása), pojem, ktorý sa niekedy nazýva "Occamova britva" po filozofovi z 13. storočia Williamovi z Occamu (Occamovi), podľa ktorej je preferovaná jednoduchšia z dvoch teórií, popisujúca tú istú vec rovnako adekvátne. Taktiež sú akceptovateľnejšie, ak prepájajú veľký rozsah fenoménov. Testovanie dôsledkov teórie je časťou vedeckej metódy.
Fyzikálne teórie je možné zoskupiť do troch kategórií: "teória stredného prúdu", "navrhnuté teórie" a "okrajové teórie".
História.
Teoretická fyzika začala prinajmenšom pred 2300 rokmi. Na začiatku boli sokratický grécki filozofi, neskôrPlatón a Aristoteles, ktorých názory sa uznávali celé tisícročie. V stredoveku, počas vzostupu univerzít, jedinými intelektuálnymi disciplínami boli teológia, matematika, medicína, a právo. Ako sa koncepty hmoty, energie, priestoru, času a kauzality začali pomaly rozvíjať do dnešnej podoby, začali sa zo sféry prírodnej filozofie odčleňovať ďalšie vedy. Počas stredoveku a renesancie, koncepty experimentálnej vedy, protikladu k teórii, začali spolu s vedcami ako Ibn al-Haytham a Francis Bacon.
Moderná éra teórie začala možno s Kopernikovými posunmi myslenia v astronómii, čoskoro nasledovanými
Johannesom Keplerom a jeho vyjadreniami planetárnych orbitov, ktoré sumarizoval podrobnými pozorovaniami Tycho de Brahe.
Tento veľký posun smerom k modernému konceptu vysvetlení začal s Galileom, jedným z mála fyzikov, ktorí boli rovnako zručnými teoretikmi ako aj veľkými experimentátormi. Analytická geometria a mechanika Descarta boli zahrnuté do matematického počtu a mechaniky Isaaca Newtona, ďalšieho
teoretika-experimentátora najvyššieho formátu. Joseph Louis Lagrange, Leonhard Euler a William Rowan Hamilton značne prispeli k rozvoju teórie klasickej mechaniky. Každý z nich si vybral interaktívne prepojenie matematiky a fyziky, ktoré začal dve tisícročia pred nimi Pytagoras.
Ďalším veľkým konceptuálnym počinom 19. a 20. storočia boli konsolidácia myšlienky o energii zahrnutím tepla,
elektriny a magnetizmu a svetla a konečne hmoty. Zákony termodynamiky a hlavne zavedenie jednotného konceptu entropie začali dávať makroskopické vysvetlenie vlastností hmoty.
Piliermi modernej fyziky a snáď najrevolučnejšími teóriami v histórii fyziky boli všeobecná teória relativity a kvantová mechanika. Newtonovská mechanika bola zahrnutá do špeciálnej relativity a Newtonova gravitácia dostala kinematické vysvetlenie podľa všeobecnej teórie relativity. Kvantová mechanika viedla k pochopeniu čierneho telesa, elektromagnetickej radiácie a anomálií špecifickej teplote pevných telies – a konečne k pochopeniu vnútornej štruktúry atómov a molekúl.
Všetky tieto výsledky závisia od teoretickej fyziky ako hybnej sily ako pre navrhovanie experimentov tak pre konsolidovanie výsledkov – často geniálnou aplikáciou existujúcej matematiky alebo, ako to bolo v prípad Descarta a Newtona (s Leibnizom), vynájdením novej matematiky. Fourierove štúdie tepelnej vodivosti viedli k novému odvetviu matematiky: nekonečné, ortogonálne série.
Moderná teoretická fyzika sa pokúša zjednotiť teórie a vysvetliť javy, v ďalších pokusoch pochopiť vesmír, od kozmológie po rozmer elementárnych častíc, kde už experimenty robiť nemožno a kde sa teoretická fyzika stále pokúša o pokrok prostredníctvom používania matematických modelov. Niektoré z najprominentnejších a dobre známych pokrokov na tomto poli:
Prominentní teoretickí fyzici.
Medzi slávnych "teoretických fyzikov" patria
Teórie hlavného prúdu.
Teórie hlavného prúdu (niekedy označované ako "centrálne teórie") sú základom poznatkov a to ako
faktických tak vedeckých pohľadov a disponujú obvyklou vedeckou kvalitou testov opakovateľnosti, konzistencie s existujúcou dobre fungujúcou vedou a experimentovaním. Existujú tiež teórie hlavného prúdu, ktoré sú všeobecne akceptovanými teóriami založenými výlučne na ich schopnosti vysvetľovať širokú varietu údajov, hoci detekcia, vysvetlenie a možné zloženie sú stále predmetom diskusií.
Navrhnuté teórie.
Navrhnuté teórie sú obyčajne relatívne nové teórie, ktoré sa zaoberajú
štúdiom fyziky zahŕňajúcim vedecké prístupy, prostriedky pre určenie validity
modelov a nových typov uvažovania používaných na vypracovanie teórie. Ale niektoré
navrhnuté teórie obsahujú teórie, ktoré existovali už pred viacerými desaťročiami
a unikali metódam objavovania a testovania. Navrhnuté teórie môžu v procese svojho
ustanovovania obsahovať okrajové teórie (a niekedy získavajúce širokú akceptovanosť).
Navrhnuté teórie obvykle neboli testované.
Okrajové teórie.
Okrajové teórie zahŕňajú akékoľvek nové oblasti vedeckého skúmania v procese ich vzniku ako aj niektoré nevrhnuté teórie. Môže ísť aj o špekulatívne vedy. Sem patria fyzikálne oblasti a teórie prezentované v súlade so známymi dôkazmi a samotné teleso asociovanej predikcie bolo urobené podľa tejto teórie.
Niektoré okrajové teórie sa stanú široko akceptovanou časťou fyziky, iné skončia ako odmietnuté. Niektoré okrajové teórie majú formu protovedy a iné formu pseudovedy. Falzifikovanie originálnej teórie vedie niekedy k preformulovaniu teórie.
Myšlienkové experimenty vs reálne experimenty.
"Myšlienkové" experimenty sú situácie vytvorené v mysli, kladúc si
otázky ako "za predpokladu tejto situácie…, za predpokladu, že nasledovné je
pravda čo by nasledovalo?". Sú obyčajne vytvorené na skúmanie
fenoménu, ktorý nie je možné zažiť v dennodennej situácii.
Slávne príklady takýchto myšlienkových experimentov sú
Schrödingerova mačka, EPR myšlienkový experiment,
jednoduchá ilustrácia dilatácie času, atď.
Obvykle vedú k reálnym experimentom navrhnutým na verifikáciu záverov (a teda predpokladov), že
myšlienkový experiment je správny. EPR myšlienkový experiment vedie k
Bellovým nerovnostiam, ktoré potom
testované na rôznych úrovniach prísnosti vedú k akceptovaniu
súčasnej formulácie kvantovej mechaniky a
probabilizmus ako aj pracovnej hypotéze.

</doc>
<doc id="93933" url="https://sk.wikipedia.org/wiki?curid=93933" title="Fyzikalizmus">
Fyzikalizmus

Fyzikalizmus môže byť:

</doc>
<doc id="93934" url="https://sk.wikipedia.org/wiki?curid=93934" title="Fyziokratizmus">
Fyziokratizmus

Fyziokratizmus je smer politickej ekonómie, ktorý založili François Quesnay a Anne Turgot v druhej polovici 18. storočia. Fyziokratizmus považoval pôdu a poľnohospodárstvo za jediný zdroj bohatstva, propagoval hospodársky liberalizmus a slobodu obchodu.

</doc>
<doc id="93935" url="https://sk.wikipedia.org/wiki?curid=93935" title="Fyzioterapia">
Fyzioterapia

 
Fyzioterapia je pomocný lekársky odbor, ktorý sa zaoberá diagnostikou, liečbou a prevenciou porúch pohybového systému človeka. Je jednou z oblastí rehabilitácie. Za liečbou smerujúcou k udržaniu, podpore, obnove maximálnej funkčnej zdatnosti alebo spomaleniu progresie u osoby s vrodenou chybou, chorobou alebo úrazom s cieľom prinavrátiť stratené schopnosti alebo funkcie ľudského organizmu ako celku. Neodmysliteľnou súčasťou fyzioterapie je zhodnotenie funkčných porúch a pohybového potenciálu osoby v rámci komplexného vyhodnotenia fyzioterapeutickej starostlivosti a prevencia na udržanie prinavrátených schopností osoby alebo funkcií ľudského organizmu ako celku.
Využíva v liečbe špeciálne manuálne postupy, techniky, metodiky a fyzikálnu terapiu.
Hlavné úlohy.
1. V oblasti liečby na základe zhodnotenia funkčného stavu a stanovenia komplexného fyzioterapeutického plánu využíva liečebné prostriedky fyzikálnej povahy a realizuje predovšetkým:
2. V oblasti prevencie identifikuje riziká a predchádza vzniku a zhoršovaniu porúch motoriky a motorického vývoja, druhotných poškodení najmä pohybového, ale aj srdcovocievneho, dýchacieho, kožného, vylučovacieho a iného systému. Uplatňuje predovšetkým poznatky vývinovej kineziológie a prostriedky pohybovej životosprávy a aplikuje prostriedky psychosociálnej a výchovnej rehabilitácie (napr. systém "Škola chrbta")
3. V oblasti zhodnotenia funkčného stavu využíva komplex špecifických vyšetrení, meraní, hodnotení a testov na rozpoznanie, kvantifikáciu a objektivizáciu odchýlky od normy. Používa špeciálne vyšetrovacie metódy posudzovania lokomočného systému, fyzikálne merania na stanovenie rozsahu pohybu v kĺboch, stupňa svalovej sily a vyhodnotenie pohybových vzorov posturálneho a lokomočného správania sa osoby, ktoré vedú k stanoveniu komplexného fyzioterapeutického plánu a ergonomickému poradenstvu.
4. V oblasti edukácie podporuje zdravie, zdravý životný štýl, pohybovú životosprávu a kvalitu života osoby.
5. V oblasti vzdelávania sa podieľa na vzdelávaní a príprave fyzioterapeutov a masérov na výkon zdravotníckeho povolania.
6. V oblasti výskumu sa zameriava na objektivizáciu terapeutických výsledkov v odbore a na vývoj a aplikáciu nových diagnostických a terapeutických metód.
Vzťah odboru k vedným disciplínam.
Fyzioterapia ako interdisciplinárny odbor úzko spolupracuje s odborom fyziatria, balneológia a liečebná rehabilitácia, ale aj s inými medicínskymi a humanitnými odbormi, ktoré sú zamerané na prevenciu, dispenzarizáciu, diagnostiku, liečbu a biomedicínsky výskum.
Vzdelávanie pracovníkov.
Štúdium fyzioterapie je rozdelené vo východnej Európe do bakalárskych a magisterských študijných programov a ďalej následne na programy postgraduálne. V západnej Európe končí absolvent s titulom Bachelor of Science alebo Master. Doteraz je možnosť v Európe študovať aj odbor diplomovaný fyzioterapeut, ktorý sa neštuduje na vysokej škole. Toto štúdium trvá 3 roky.
Sústavné vzdelávanie fyzioterapeutov je predpoklad na udržanie odbornej spôsobilosti a vzhľadom na dynamický rozvoj odboru, je významné a dôležité.

</doc>
<doc id="93937" url="https://sk.wikipedia.org/wiki?curid=93937" title="František Gahér">
František Gahér

František Gahér (* 20. január 1957, Trnava) je slovenský filozof, logik a vysokoškolský pedagóg, od 2000 docent, od 2015 vysokoškolský profesor. V rokoch 2003 – 2011 pôsobil ako rektor Univerzity Komenského. 
Život.
Narodil sa v Trnave. Stredné vzdelanie získal na Gymnáziu Jura Hronca v Bratislave. V roku 1981 dosiahol titul PhDr. na Filozofickej fakulte UK, o 5 rokov neskôr CSc. V roku 2000 bol menovaný za docenta. František Gahér pôsobil aj vo fakultnej a univerzitnej samospráve. Od roku 1998 je vedúcim Katedry logiky a metodológie vied FiF UK, v rokoch 1992 až 1994 predsedom fakultného Akademického senátu FiF, v rokoch 2000 až 2003 predsedom Akademického senátu UK a v rokoch 2003 až 2011 rektorom Univerzity Komenského.
V roku 2015 získal Filozofickej fakulte Univerzity Komenského v Bratislave titul profesor.
Od roku 2017 je predsedom agentúry VEGA.
Osobný život.
Je ženatý a má 4 deti.

</doc>
<doc id="93938" url="https://sk.wikipedia.org/wiki?curid=93938" title="Galaťania">
Galaťania

Galaťania alebo Galati boli obyvatelia časti rímskej provincie Galatia (stredná časť Malej Ázie), ktorí boli keltského pôvodu a na toto územie prišli v 3. storočí pred Kr.

</doc>
<doc id="93939" url="https://sk.wikipedia.org/wiki?curid=93939" title="Interagujúce galaxie">
Interagujúce galaxie



</doc>
<doc id="93940" url="https://sk.wikipedia.org/wiki?curid=93940" title="John Kenneth Galbraith">
John Kenneth Galbraith

John Kenneth Galbraith (* 15. október 1908, Iona Station, Ontário, Kanada – † 29. apríl 2006, Cambridge, Massachusetts, USA) bol kanadsko-americký ekonóm, stúpenec keynesovstva, neoinštitucionalizmu, spolutvorca teórie konvergencie. Jeho ekonomické knihy sa boli v 50. a 60. rokoch bestsellermi.

</doc>
<doc id="93941" url="https://sk.wikipedia.org/wiki?curid=93941" title="Claudius Galénos">
Claudius Galénos

Claudius Galénos po lat. "Claudius Galenus" (* 129, Pergamon – † 199, Rím) bol rímsky lekár a spisovateľ gréckeho pôvodu, tvorca systematickej lekárskej vedy.
Liečil najskôr gladiátorov.

</doc>
<doc id="93942" url="https://sk.wikipedia.org/wiki?curid=93942" title="Galia">
Galia

Galia (, ) bola oblasť v Západnej Európe, ktorá v súčasnosti spadá pod územie Francúzska, Belgicka, Švajčiarska a čiastočne aj Holandska, Nemecka a Talianska (Predalpská Galia).
Meno.
Pôvod tohto mena nie je presne známy, pravdepodobne pochádza z keltského "gal," silný, alebo meno vzniklo pogréčtením pôvodného galského pomenovania národa", Kelt". Meno môže pochádzať aj z gréckeho slova "γάλα (gála," mlieko")", pretože na rozdiel od Grékov mali Galovia svetlú pokožku. Iná teória hovorí o latinskom pôvode mena, od latinského "gallus", kohút, pretože keltskí bojovníci mali prilby zdobené kohútimi perami.
Pôvod Galov a osídľovanie Galie.
Galovia patrili pod skupinu keltských národov a podľa niektorých názorov v Galii žili už od 14. storočia pred Kr., teda ešte od doby bronzovej. Viac pravdepodobné je, že Kelti do Galie prišli v 8. storočí pred Kr., spočiatku obývali predalpské územia a neskôr sa presunuli za Alpy. Galovia rýchlo osídlili celé územie krajiny.
Na prelome 7. a 6. storočia pred Kr. sa na juhu Galie usadili Gréci, ktorí tu založili mestá ako Massalia, vďaka ktorým sa ku južným Galom dostala vyspelá civilizácia a vďaka obchodu aj luxusné predmety a vojenské vybavenia a tak sa niektoré kmene postupne čiastočne scivilizovali. Galovia dokonca prijali aj grécku abecedu. V 5. – 4. storočí pred Kr. Galovia prenikli aj na sever moderného Talianska a usadili sa severne od rieky Pád. Tu sa však stretli s pôvodným italským obyvateľstvom, ako boli Etruskovia a Italikovia, s ktorými sa čiastočne pomiešali a čiastočne si ich podrobili. Odtiaľto v roku 390 pred Kr. zaútočili na Rím a dobyli ho. Najvýchodnejšia galská osada bola pravdepodobne Akilis, neskôr rímska kolónia Aquileia.
Dejiny.
Počiatočné kontakty s Rimanmi
Galovia skúšali šťastie v bojoch s Rimanmi aj po ich vyplienení Ríma v roku 387 pred Kr. pod vedením náčelníka Brenna. V nasledujúcich výbojoch však neboli úspešní a Rimania ich v predalpskej Galii celkom zničili a do 3. storočia pred Kr. si celé toto územie podrobili. Vďaka masívnej rímskej kolonizácii Predalpskej Gálie sa miestni Galovia s Italikmi pomiešali a romanizovali, a tak stratili svoje národné povedomie, preto sa toto územie od tejto doby nazýva Severná Itália. V 2. storočí pred Kr. Rimania ovládli časť Hispánie a pre bezpečnosť ju museli cestou spojiť s Itáliou a preto konzul Marcus Fulvius Flaccus podnikol výpravu do južnej Gálie a podrobil si tieto územia, aj s gréckymi osadami, ktoré žiadali Rimanov o pomoc proti Galom. Rimania tu vytvorili provinciu Galia Narbonensis, ktorú však nazývali jednoducho, "Provintia (Provincia)", dnes francúzske oblasti Provensálsko a Languedoc. V novej provincii sa usadilo veľa rímskych občanov a tiež rímski veteráni, preto sa aj toto územie rýchlo romanizovalo a scivilizovalo. Odtiaľto prenikali rímski obchodníci do slobodnej Gálie a ponúkali im luxusný tovar. Galovia takto spoznávali rímsku kultúru a mnohé kmene, ako aj mocní Heduánci sa stali "priateľmi rímskeho senátu a ľudu". Rímsky vplyv sa v okolitej slobodnej Galii zosilňoval, Galovia si uvedomovali silu Ríma a preto k Rimanom pristupovali s rešpektom.
Podrobenie Galie Gaiom Iuliom Caesarom.
So zosilňujúcim sa rímskym vplyvom bola iba otázka času, kedy si Rimania vyberú zámienku na podrobenie celej Galie. V roku 58 pred Kr. sa miestodržiteľom Predalpskej aj Narbonenskej Galie stal Gaius Iulius Caesar. Situácia v slobodnej Galii bola pre Galov zlá. Obyvateľstvo bolo rozdrobené do kmeňov, ktoré boli rozdelené na menšie územia a tie sa neustále hádali a bojovali medzi sebou. Najsilnejšie kmene boli Belgovia na severe, Heduánci na juhu slobodnej Galie a Sekvani na juhovýchode. Z nich najsilnejší a najbojovnejší boli Belgovia, ktorí hraničili s Germánmi a preto viedli neustále boje. Sekvani si na pomoc proti galským nepriateľom povolali z druhej strany Rýna Germánov, ktorí boli povestní ako bojovný národ. Germáni už dávnejšie začali prenikať do úrodnej Galie a ohrozovať Galov, ktorí sa im neboli schopní brániť. Germánsky vodca Ariovist síce Sekvanom pomohol, no odísť do Germánie už nechcel a tak si podrobil aj Sekvanov, ktorí sa mu postavili. Germáni tak zabrali tretinu Sekvanska a obyvateľstvo neúprosne vykorisťovali. Okrem týchto kmeňov v Galii žili aj Aquitánci, na juhu Galie, severne od Hispánie, v Akvitánsku. Iné kmene boli Arverni, Venéti, Senoni, Karnutovia, Helvéti a iní.
Boje s Helvéťanmi.
Zámienku k podrobeniu slobodnej Galie dali ctižiadostivému Caesarovi Helvéti. Tí žili na východnom výbežku Galie, neďaleko od rímskej Provincie (Galia Narbonensis). Helvéti mali poslednú dobu vojenské úspechy a nazdávali sa, že môžu ovládnuť celú Galiu, preto ich bohatý šlachtic Orgetorix nahovoril, aby sa vysťahovali zo svojho územia a našli si úrodnejšie a krajšie kraje, kde by si ľahko podrobili miestne kmene. Helvéti návrh prijali a začali zbierať zásoby na odchod. Tieto opatrenia robili po dobu dvoch rokov. Helvéti poverili Orgetorixa, aby rokoval s ostatnými kmeňmi, aby zabránil bojom, dostal súhlas na prechod... Keď však susedným Heduáncom a Sekvanom zasahoval do ich vlády a zmienil sa, že sa chce zmocniť vlády nad Helvétmi, dostala sa táto správa k Helvétom, ktorí Orgetorixa chceli uväzniť. Ten však náhle zomrel. Helvéti sa rozhodli opustiť svoje kraje aj napriek Orgetorixovej zrade. Pred odchodom Helvéti spálili všetky svoje mestá, aby tak mali dôvod postupovať v ceste, bez rozmýšľania na návrat domov. Keď mali dostatok zásob, poslali k Caesarovi poslov s prosbou o prechod Provinciou. Ten im to však nedovolil, sám napísal vo svojich "Zápiskoch o vojne Galskej", že to urobil kvôli pomste vojska Lucia Cassia, ktorého Helvéti porazili, no pravý dôvod odmietnutia bola zámienka k vstupu Rimanov do slobodnej Galie. Caesar totiž vedel, že Helvéti majú iba dve cesty a to cez Provinciu a cez južné Sekvansko, no druhá cesta bola veľmi ťažko schodná. Helvéťania podnikali viaceré útoky na Provinciu, no Caesar ich ľahko odrazil. Nakoniec si Helvéti vymohli prejazd cez neschodnejšie územie Sekvanov, u ktorých sa za Helvétov prihovorili Heduánci na čele s Dumnorixom. Caesar však nechcel Helvéťanom povoliť sa usadiť na inom území, nakoľko by pohyby kmeňov mohli ohroziť Provinciu. Preto zobral rýchlo tri légie, ktoré sídlili v Aquileii, a tu v Itálií naverboval ďalšie dve a vydal sa za Helvétmi. Helvéti však pustošili polia Heduáncov a iných kmeňov, ktoré sa sťažovali Caesarovi. Keď sa Helvéti snažili prejsť rieku Arar, Rimania na nich zaútočili a zničili veľkú časť vojska. K Rimanom sa teda pridali aj ich spojenci, Heduánci, ktorí zároveň zásobovali légie. Tu mal však Caesar problém, lebo Dumnorix, brat Divitiaca, náčelníka Heduáncov, zabraňoval Rimanom v zásobovaní, nakoľko sa bál, že Rimania ovládnu aj Heduáncov. Dokonca vraj Dumnorix previedol Helvétov cez územia Sekvanska, preto na Caesarov príkaz Divitiacus zabránil bratovi v pokračovaní záškodníctva a Caesar mu odpustil. Rimania neskôr dostihli Helvétov, obsadili výhodný kopec, vytvorili šíky a odolali ich náporu, pričom zvrchu zahádzali barbarov výborným rímskym oštepom (pilum), ktorý po zabodnutí do štíta znemožnil Helvétom použiť ho. Rimania sa ďalej rozdelili na dva šíky, prvý zaháňal ustupujúcich Helvétov, druhý útočil na ich spojencov vo výprave Bójov a Tulingov. Galovia bojovali dlho, no proti Rimanom nemali šancu, a tak tí čo prežili, ušli ďalej, no neskôr sami poslali k Caesarovi prosiť o mier. Ten im odpustil, rozkázal im vrátiť sa naspäť do Helvétie a vydať rukojemníkov. Caesar uvádza, že pred odchodom boli Helvéti a ich susedia v počte 368 000 ľudí, po Caesarovej porážke prežilo a vrátilo sa domov iba 110 000 ľudí.
Vojna s germánskym Ariovistom.
Po helvétskej vojne sa Caesar nemienil naprázdno vrátiť do Provincie, ale pokračovať v dobývaní ostatnej slobodnej Galie. Helvétom síce odpustil a daroval slobodu, no v skutočnosti sa stali jeho poddanými, podobne ako aj Heduánci, ktorí boli jeho spojenci, no Rimania im pomohli pred Helvétmi a zasahovali do ich vnútorných záležitostí. Caesar sa ďalej rozhodol ovládnuť Sekvanov, a to prostredníctvom spomínaného kráľa Germánov Ariovista, ktorý zaberal štvrtinu Sekvanska a tvrdo utláčal Galov. Caesar si pod zámienkou oslobodenia Sekvanov od Germánov zaumienil získať Sekvansko a ostatných Galov, ktorí tiež prosili Caesara o pomoc pred Germánmi. Caesar sa chcel s Ariovistom dohodnúť, no ten stretnutie odmietol, tak Caesar s légiami vtrhol na Sekvansko, a tak Ariovista donútil k rozhovoru. Ten Caesarovi oznámil, že Sekvanov ovládol vojensky a má právo nad nimi vládnuť rovnako, ako aj Caesar nad Provinciou a južnou Galiou, že sa ani on, Ariovistus, nestará do toho, ako vládne Caesar v svojej časti Galie. Tu mu Caesar odpovedal, že útočí na Sekvanov aj Heduáncov, priateľov rímskeho národa a Caesar, ako zástupca Ríma musí zasiahnuť na ochranu svojich chránencov. Caesara prirodzene zaujímal viac osud Rimanov a svoj, ako osudy Galov, no ako sám povedal, Germánov musel zničiť a zakázať im prechody cez Rýn, lebo by mohli ohrozovať aj Provinciu a samotnú Itáliu, ako to urobili dávno Teutóni a Timbrovia. Rimania obsadili sekvanské mesto Vesontio, ktoré Ariovistus chcel dobyť. Medzi Rimanmi vtedy prepukol veľký strach z Germánov, naplašili ich reči, že sú veľkej postavy (Italovia boli menšieho vzrastu ako severné kmene) a diví, tu ich velitelia upokojovali, že sa nemajú čoho báť, Germáni sú neorganizovaní barbari a proti Rimanom nemôžu mať šancu. To sa vraj potvrdilo, keď Gaius Marius porazil Teutónov a Timbrov. Nato sa Rimania upokojili. Ceasar rozkázal postaviť dva tábory. Na menší tábor zaútočili Germáni, no s vypätím síl Rimanov boli odohnaní. Neskôr dal Caesar rozostaviť svoje légie a čakal na útok Germánov. Zrážka bola taká prudká, že Rimania ani nestačili vyhodiť oštepy pilum. Rimania vraj v prvom strete povyskakovali na vysokých Germánov a takto ich dorážali. Rimania zničili celé ľavé germánske krídlo, no na pravom mali prevahu barbari. Vtedy generál Publius Crassus poslal na pomoc pravému krídlu tretí šík rímskeho vojska, ktorý Germánov zahnal. Germáni utekali cez 50 míľ, až dobehli k rieke Rýn, do ktorej sa bezhlavo vrhali, nakoľko sa chceli preplaviť do Germánie. Jednako ich utekajúcich Rimania z chrbta dorážali, jednako sa mnoho barbarov utopilo v Rýne. Ariovistus bol jeden z mála tých, ktorí sa v bitke pri Vogézoch zachránili, keď prešli Rýn. Po tejto vojne Caesar oslobodil Sekvanov aj Heduáncov od germánskeho zovretia, pričom si u nich vydobyl obrovský vplyv, čím si vlastne tieto územia podmanil.
Belgická vojna.
Po úspešných bojoch v Sekvansku sa Caesar rozhodol ovládnuť Belgov, najbojovnejší a najsilnejší kmeň Galie. Niektoré z kmeňov Belgov boli Germáni. Caesar sa tak rozhodol jednak kvôli úspechu, jednak kvôli tomu, že niektorí Galovia sami navádzali silných Belgov, aby na Rimanov zaútočili, pretože sa boja rímskej nadvlády. Caesar tak v Itálií zverboval ďalšie dve légie a urýchlene vtrhol na belgické územie. Rýchlo k nemu vyslali poslov belgický kmeň Remov. Removia žiadali Caesara o mier a ponúkli Rimanom svoje služby a znalosti Belgicka. Povedali mu, že najsilnejší kmeň Belgov sú Bellovaci a Nerviovia, preto sa Caesar rozhodol ovládnuť tieto kmene. Aj do tejto vojny išli Rimania so svojimi spojencami Heduáncami, ktorí ich zásobovali. Medzitým sa belgické kmene spojili a vytvorili vojsko proti Rimanom. Belgovia chceli dobyť rémske mesto Bibrax, no Caesar sem poslal posily a krétskych lučišníkov. Mesto tak prežilo obliehanie. Caesar na výhodnom mieste postavil tábor, rozostavil vojsko a po stranách dal postaviť val a opevnenie s dvoma vežami. Táto obranná stavba mala zabrániť, aby Rimanov barbari obkľúčili, zároveň z veží na nich Rimania strieľali z vojenských strojov. Belgovia chceli prejsť za Rimanov, a napadnúť tábor, keby prekročili močiar, no Caesar sa o tom dozvedel, poslal tam lukostrelcov a jazdu, ktorá nakoniec Belgov odohnala. Po týchto neúspechoch sa nepriatelia vzdali a rozhodli sa ujsť a brániť sa pred Rimanmi každý na svojom územií. Tak rýchlo ušli z tábora, Caesar za nimi poslal tri légie pod vedením legáta Tita Labiena. Rimania pobili množstvo nepriateľov, zvyšok sa vrátil domov. Caesar tiahol územím Belgicka a vzdali sa mu viaceré kmene, medzi nimi aj Bellovaci. Jediní z Belgov, ktorí sa odmietali Rimanom vzdať boli mocní Nerviovia. Nerviovia na mieste bitky nasadili rôzne kríky a živé ploty, aby tak zabránili vojsku a jazde v úspešnom boji. Nerviovia vábili Rimanov do lesa, kde sa schovávali a poznali terén, no Rimania sa nedali nachytať. Nakoniec barbari vybehli na Rimanov s nečakanou rýchlosťou. Ľahko zahnali rímsku jazdzu a napadli legionárov, ktorí opevňovali tábor. V rímskom vojsku nastal neuveriteľný chaos, légie sa zoskupili veľmi rýchlo, niektorí vojaci nemali ani uniformy, centúrie boli pomiešané, legionári bojovali tam, ako sa kto v rýchlosti zaradil. Tento chaos a neorganizovanosť rímskeho vojska zvýšil šance Nerviov. Rimania však bojovali udatne a nedali barbarom možnosť preraziť rady. Nakoniec do boja dorazili dve záložné légie a aj desiata légia vyslaná Titom Labienom, ktorá sa predtým zmocnila nepriateľského tábora. Príchod légií a hlavne silnej desiatej dodal bojujúcim odvahu. Rimania získali jasnú prevahu a Nerviov zabíjali. Tí sa však odmietali vzdať a bojovali až do konca. Po bitke proti Nervom už zdecimovaní Nerviovia, ktorí boli považovaní za najbojovnejších Belgov už nikdy nepredstavovali žiadnu vojenskú silu a ich národ upadol, lebo skoro všetci mladí muži sa zúčastnili na boji. Zvyšok kmeňa sa po bitke Caesarovi vzdal. Ten ich prijal na milosť. Caesar sa potom rozhodol zničiť Atuatukov, ktorí boli Germáni a potomkovia Teutónov a Timbrov. Caesar obľahol ich mesto. Barbari sa spočiatku Rimanom smiali, ako môžu takí malí ľudia ťahať obliehacie veže. Keď však veže uvideli zblízka, naľakali sa ich veľkosťou a Rimanom sa vzdali. Medzitým si generál Publius Crassus podrobil všetky prímorské kmene severného pobrežia Galie. Rimania teraz ovládali obrovské územie Galie, od Provincie cez Sekvánsko, Helvétiu a Belgicko až po severné pobrežia. Zničením mocných Belgov už nič Rimanom nebránilo v ceste, aby si podmanili aj obkľúčenú strednú Galiu a južnú Aquitániu.
Alpská vojna.
Po úspešných bojoch s Belgami Caesar vyslal Servia Galbu s dvanástou légiou, aby si podrobil kmene žijúce v západných Alpách. Caesar potreboval ovládnuť tieto územia, nakoľko si uvedomoval, že po potrobení Galie ju musí spojiť zo všetkých strán s Itáliou, a zároveň, aby mohli bezpečne z Itálie prichádzať do Gálie italskí obchodníci, na ktorých zarábal aj on sám, keď im predával otrokov. Rimania si ľahko podrobili miestne rozdrobené kmene a mnohé sa im vzdali. Galba potom postavil tábor v dedine Octodúrum. Spočiatku sa k ich vojakom správali Galovia s úctov, no zo strachu pred zásobovaním a samotnou stratou slobody nečakane obkľúčili tábor a začali ho dobýjať. Rimanov tento boj vyčerpával, lebo légia ani nebola kompletná, a nestačila bojovať na všetkých stranách tábora, okrem toho Galovia mali viacej ľudí, ktorí sa mohli striedať a tak si odpočinúť. Naopak, Rimanov boj stále viac vyčerpával. A tak Galba, uvedomujúc si, že buď sa niečo podnikne, alebo Rimania padnú, vydal rozkaz na nečakaný útok všetkého vojska. Tak Rimania vyrazili zo všetkých brán tábora na Galov, ktorí to vôbec nečakali. Rimania odpor prekonali a Galov pobili. Alpy boli podrobené, Galba podpálil dedinu a vrátil sa k Caesarovi.
Zničenie Venétov.
Venéti boli kmeň na severnom pobreží Galie na polostrove Armorica (dnešný Bretagne), ktorých si však podrobil Publius Crassus po vojne s Belgami. Teraz však povstali, keď zajali štyroch rímskych dôstojníkov, ktorých tam Crassus nechal. Do protirímskej vzbury sa pridali aj ich susedia. Caesar sa chcel ubezpečiť, že nepovstanú ani iné kmene, preto na všetky strany Galie poslal vojská s legátmi. Venéti boli zruční námorníci, preto sa boj odohrával na mori. Rímske lode však neboli stavané na nepokojné severné more, preto by v boji mali prevahu Venéti. Rimania na ľode osadili kosáky, ktoré po priblížení k nepriaťeľovi prerezali laná, ktoré držali plachty a tak loď vyradili. Rimania ju potom ľahko zničili. Takto potom zničili celú flotilu Venétov. Venéti sa potom vzdali, no Caesar ich chcel príkladne potrestať za vzburu a zajatie rímskych občanov, preto celý tento kmeň predal do otroctva.

</doc>
<doc id="93943" url="https://sk.wikipedia.org/wiki?curid=93943" title="Galícia">
Galícia

Galícia je autonómne spoločenstvo a historické územie v severozápadnom Španielsku.
Hlavné mesto je Santiago de Compostela. Obyvatelia sú najmä Galícijčania. Pestujú sa tu obilniny a zemiaky, chová dobytok a ošípané, lovia ryby.
Dejiny.
Pôvodne tu sídlili Keltoiberi. Od 3. storočia tu bola rímska provincia Gallaecia. Od roku 409 bola Galícia súčasťou kráľovstva Svébov, od roku 582 kráľovstva Vizigótov. V 8. storočí pripojená k Astúrii, v rokoch 910914 a 10601071 však bola samostatný štát. Od roku 1071 súčasť Leónskeho kráľovstva. 
V novoveku stratila svoje historické práva, neskôr autonómiu opäť získala, ale zmarila ju občianska vojna z roku 1936 a nasledujúca diktatúra v Španielsku. V roku 1978 získala dočasnú a v roku 1980 definitívnu autonómiu.

</doc>
<doc id="93944" url="https://sk.wikipedia.org/wiki?curid=93944" title="Alexandr Ivanovič Galič">
Alexandr Ivanovič Galič

Alexandr Ivanovič Galič (* 1783 – † 1848) bol ruský filozof, estetik a psychológ, jeden z prvých propagátorov estetiky romanizmu v Rusku

</doc>
<doc id="93947" url="https://sk.wikipedia.org/wiki?curid=93947" title="Alois Hába">
Alois Hába

Alois Hába (* 21. jún 1893, Vizovice - † 18. november 1973, Praha) bol český hudobný skladateľ a muzikológ, zástanca antropozofie.
Kompozičná technika.
Svetové renomé si získali najmä Hábove štvrťtónové kompozície. Hába je popredným reprezentantom mikrotonálnej hudby.
Dielo.
Z rozsiahleho opusu vyniká najmä štvrťtónová opera Matka na vlastné libreto s premiérovaná roku 1931 v Mníchove.
Hába sa venoval tiež hudobnej teórii a z jeho odborného diela vyniká "Nová náuka o harmónii".

</doc>
<doc id="93952" url="https://sk.wikipedia.org/wiki?curid=93952" title="Gamaliel Starší">
Gamaliel Starší

Gamaliel Starší (hebr. גמליאל הזקן "Gamaliel ha-Zaken") alebo Gamaliel I. bol židovský učenec, tanaita, predseda sanhedrinu, čiže židovského Najvyššieho súdu, jedna z najväčších rabínskych autorít prvej polovice prvého storočia po Kr. V Mišne má ako hlava sanhredrinu titul "raban". Bol učiteľom Šavla, ktorý sa neskôr stal apoštolom Pavlom. 
Mal živý záujem o potreby svojej doby a neváhal odvážne konať, aby ich pomohol splniť. Riadil sa napríklad zásadou, že zákon musí viesť k zlepšeniu sveta a napomáhať všeobecné dobro. Bol zástancom realistického zmiernenia prikázaní ohľadom šabatu, väčšej ochrany žien pred rozvodom a tolerantného prístupu k pohanom. Keď Židia začali prenasledovať apoštolov vzmáhajúceho sa kresťanstva, Gamaliel sa postavil na ich obranu presviedčajúc, že keď ich hnutie pochádza z ľudí, samo sa rozpadne, no keď z
Boha, nemožno ho rozohnať (Sk 5,34-42). Ranokresťanská tradícia sa aj preto - celkom nepodložene - domnievala, že sa Gamaliel neskôr nechal pokrstiť, ostal však členom sanhredrinu, aby mohol obraňovať kresťanov, a považovala ho za svätca.
Podľa tradície zomrel v roku 63.

</doc>
<doc id="93953" url="https://sk.wikipedia.org/wiki?curid=93953" title="Habilitácia">
Habilitácia

Habilitácia je dosiahnutie akademickej hodnosti docenta na vysokej škole alebo skrátené označenie pre habilitačné pokračovanie.
Habilitácia je výsledkom habilitačného pokračovania, ktorého súčasťou je obhajoba habilitačnej práce a habilitačná prednáška. Podmienky vymenúvania docentov presne neupravuje zákon, ale je v pôsobnosti vedeckej rady tej ktorej vysokej školy.

</doc>
<doc id="93954" url="https://sk.wikipedia.org/wiki?curid=93954" title="Gaméta">
Gaméta



</doc>
<doc id="93955" url="https://sk.wikipedia.org/wiki?curid=93955" title="Habituácia">
Habituácia

Habitácia je privykanie. Je to geneticky naprogramovaný typ učenia.

</doc>
<doc id="93958" url="https://sk.wikipedia.org/wiki?curid=93958" title="Henry Gantt">
Henry Gantt

Henry Laurence Gantt (* 20. máj 1861, Calvert County, Maryland, USA – † 23. november 1919, Montclair, New Jersey) bol americký inžinier, rozvíjateľ taylorizmu.
Život.
Narodil sa v Calvert County, v Marylande. Maturoval na McDonogh School v roku 1878, následne študoval na Stevens Institute of Technology v New Jersey.
Pracoval ako učiteľ a projektant, než sa stal strojným inžinierom. V roku 1887 spoločne s Frederickom W. Taylorom začal uplatňovať vedecké princípy manažmentu v spoločnostiach Midvale Steel a Bethlehem Steel - tam pracovali až do roku 1893. V neskoršej kariére pokračoval ako konzultant manažmentu - vynašiel Ganttov diagram, tiež navrhol systém pre výplatu mzdy 'úlohy a bonus' a ďalšie metódy merania efektivity a produktivity pracovníkov.
Ganttov diagram je stále prijímaný ako dôležitý nástroj riadenia, ktorý umožňuje grafické znázornenie plánu a spôsob záznamu priebehu projektu.

</doc>
<doc id="93959" url="https://sk.wikipedia.org/wiki?curid=93959" title="Habsburgovci">
Habsburgovci

Habsburgovci sú rakúsky panovnícky rod pôvodom z Alsaska.
Habsburský rod patrí medzi najstaršie a najvýznamnejšie panovnícke rody v Európe. Členovia rodu dosadli na cisársky trón Svätej rímskej ríše, na nemecký, český, uhorský a španielsky kráľovský trón, vďaka sobášnym zväzkom i na francúzsky a portugalský trón, vládli nad veľkou časťou Európy, v Afrike a Amerike (vďaka španielskym zámorským kolóniám), aby sa napokon stali cisármi Rakúskeho cisárstva.
Pôvod rodu.
Prvopočiatky rodu sú zahalené tajomstvom. Starí genealógovia mu dávali biblický pôvod, neskôr rímsky, iní ho spájali s franským kráľovským rodom Merovejovcov. Až v 18. storočí nastal seriózny výskum dejín rodu. František Jakub Hergott začal rod odvodzovať od alamanského vojvodu Eticha, ktorý žil v 7. storočí a pokladal ho za prapredka nielen habsburského, ale i lotrinského rodu. Naproti tomu Fridolin Kopp dokazoval, že s určitosťou možno považovať za prapredka rodu istého Guntrama Bohatého. Podľa neho je isté, že predkovia rodu boli alamanského pôvodu a mali panstvá v Alsasku, Švábsku a severnom Švajčiarsku (najmä v Aargavsku a Thurgavsku). Jeho úvahy potvrdzovali i tzv. "Acta Murensia", zbierky spisov kláštora Muri z polovice 12. storočia (objavených v r. 1618), v ktorých tamojší mnísi zapísali genealógiu zakladateľov habsburského rodového kláštora. 
Na základe tohto prameňa možno habsburský rod odvodzovať od spomenutého Guntrama († 26. marec 973). Syn Guntrama Lanzelin (Kanzelin), aargavský gróf (* asi 950 - † 991) mal štyroch synov. Syn Lanzelina, a Guntramov vnuk, klettgavský gróf Radbot (* 985 - † 1045) založil v r. 1020 kláštor Muri a jeho brat Rudolf založil kláštor Ottmarsheim v Hornom Alsasku. Tretí z tejto zakladateľskej generácie Werner, štrasburský biskup († 28. október 1028), ich brat, založil na sútoku riek Aare a Reuss (v kantóne Aargau) hradisko Habichtsburg alebo Habsburg (Jastrabí hrad), po ktorom sa potom rod pomenoval.
Radebotov vnuk Otto II. († 8. november 1111) ako prvý člen rodu začal používať prídomok "gróf z Habsburgu" (comes de Haubichburch). Jeho syn Werner II. († 19. august 1167) bol landgrófom v Hornom Alsasku, a tento titul prešiel na jeho syna Albrechta III. zv. Bohatý († 25. november 1199). Tomu sa v r. 1172 podarilo získať do vlastníctva majetky (v Sempachu a i.) po vymretom rode Lenzburgovcov.
Na úsvite dejín.
Rod ďalej pokračoval Albrechtovým synom Rudolfom II., zv. Starý († 10. apríl 1232), a vnukmi Albrechtom IV. zv. Múdry († 13. december 1239) a Rudolfom III. († 1249). Dvaja posledne menovaní si rozdelili zdedené majetky tak, že starší Albrecht dostal panstvá v Alsasku i v Aargavsku, mladší Rudolf, zakladateľ mladšej habsburskolaufenburskej vetvy, panstvá klettgavské a panstvo Laufenburk, Rheinfelden i niektoré ďalšie v Breisgavsku.
Do majetku rodu sa ženbou Albrechta IV. s Heilvigou dostali i majetky bohatého rodu Kyburgovcov. Albrecht sa ako križiak zúčastnil piatej križiackej výpravy do Palestíny (v r. 12281229), na ktorej zahynul. Jeho nástupcom a hlavou rodu sa stal jeho syn Rudolf IV., ktorý sa 29. septembra 1273 (ako Rudolf I.) stal rímskonemeckým kráľom a po bitke na Moravskom poli v roku 1278) s českým kráľom Přemyslom Otakarom II. získal do rodovej držby rakúske krajiny. Dejiny ho poznajú ako prvého významného predstaviteľa rodu.
Rudolf ako kráľ svojou sobášnou politikou veľmi prispel k rozšíreniu habsburských rodových dŕžav. Vydajom svojich dcér uzavrel príbuzenské vzťahy s poprednými kráľovstvami – českým (Guta), uhorským (Klementína), s vojvodstvami bavorským (Matilda a Katarína) a saským (Anežka) i s brandenburským markgrófskym rodom (Hedviga). Rudolfov syn Albrecht I. bol jeho nástupom v kráľovskej hodnosti. Druhý syn Hartman než stačil prevziať vládu v Burgundsku, sa utopil († 21. decembra 1281). Tretí syn Rudolf (II.) († 10. máj 1290) sa zo začiatku delil so svojím starším bratom Albrechtom o cisárske krajiny, ale r. 1283 sa ich v bratov prospech vzdal. Za manželku mal dcéru českého kráľa Přemysla Otakara II. Anežku. Jeho syn Ján Parricida († 13. december 1313) sa preslávil ako vrah svojho strýka, cisára Albrechta I.
Albrecht I. svojím sobášom s Alžbetou (* 1262/1263 - † 1313), dcérou Meinharda II.Tirolského získal do dedičského užívania korutánske vojvodstvo. Z jeho početného potomstva sa významnejšie prejavili Rudolf III., ktorý sa v roku 1306 stal českým kráľom (ako Rudolf I.), Fridrich, ktorý sa pod menom Fridrich III. stal 19. októbra 1314 rímskym kráľom, Leopold (* 4. august 1290, † 28. február 1326), Albrecht II. zv. Múdry, Henrich (* 1299, † 3. február 1327) a Otto (* 23. júl 1301, † 26. február 1339), ktorý sa druhý raz oženil s dcérou českého kráľa Jána Luxemburského Annou (* 1319 - † 1338). Albrechtova dcéra Anežka (* 1281 - † 1364) sa vydala sa uhorského kráľa Ondreja III., Alžbeta (* 1285 - † 1352) sa stala manželkou Fridricha IV. Lotrinského († 1329), Guta († 1329) Ľudovíta Oettingenského († 1346).
Albrechtovou smrťou nastali spory a snahy o delenie majetku. Až Albrecht II. Múdry po smrti svojich bratov i synovcov, pochádzajúcich z manželstva jeho brata Otta, Henricha II. a Leopolda II., spojil a rodovým zákonom (25. november 1355) stanovil nedeliteľnosť rodových dŕžav.
Dediční rakúski arcivojvodovia.
Jeho nástupcom ako hlavy rodu sa stal syn Rudolf IV. On prvý prijal titul rakúskeho arcivojvodu, ktorý cisár Fridrich III. v roku 1453 potvrdil. Týmto titulom sa od tohto času označujú všetci príslušníci habsburského rodu. 
Po jeho smrti (17. júla 1365) sa jeho bratia Albrecht III. a Leopold III. spoločne ujali vlády, ale v roku 1379 si tzv. neubergskou zmluvou v rozpore s otcovým želaním rozdelili krajiny tak, že Albrechtovi pripadli vlastné rakúske krajiny a Leopold získal Štajersko, Korutánsko, Kransko, Tirolsko a Terst. Súčasne sa rod rozdelil na Albrechtovu a Leopoldovu vetvu.
Po Albrechtovi prevzal vládu nad rodom jeho syn Albrecht IV. († 14. september 1404) a po ňom vnuk Albrecht V., neskorší rímskonemecký kráľ (ako Albrecht II.). Sobášom s jedinou dcérou cisára a českého a uhorského kráľa Žigmunda Luxemburského Alžbetou získal pre svoj rod svätoštefanskú korunu. Smrťou jeho syna Ladislava V. (zv. Pohrobok) 23. novembra 1457 vymrela po meči Albrechtova vetva rodu. Albrechtova dcéra Alžbeta sa vydala za poľského kráľa Kazimíra IV. Jagelovského a priviedla na svet budúceho českého a uhorského kráľa Vladislava II. Jagelovského. 
Leopoldova vetva pokračovala synmi Leopolda (III.) Viliamom (* 1370 - † 15. júl 1406), Leopoldom IV. (* 1371, † 3. jún 1411), Ernestom I. (* 1377, † 10. jún 1424), zv. Železný a Fridrichom IV.), zv. S prázdnym mešcom († 24. jún 1439). Ernest mal deväť detí, z ktorých najvýznamnejší boli Fridrich V., neskorší rímsky kráľ a rímskonemecký cisár, a Albrecht († 2. december 1463).
Sobášna politika.
Za vlády Fridrichovho syna Maximiliána I. nastal nový veľký rozmach rodových dŕžav. Sobášom s Máriou Burgundskou pripravil svojmu rodu bohaté burgundské dedičstvo. Úspešnou sobášnou politikou (riadiacou sa heslom Austria felix, nube!) sa počas 14. storočia Habsburgovci dostali medzi najvýznamnejšie nemecké i európske rody.
V kontexte európskych dejín významnejšie ako otcov sobáš bolo manželstvo Maximiliánovho syna Filipa s infantkou Johannou Kastílskou a Aragónskou, dcérou Ferdinanda II. Aragónskeho a Izabely I. Kastílskej v roku 1496. Tým sa rod dostal na španielsky trón a otvorila sa mu cesta k ovládnutiu podstatnej časti európskeho kontinentu.
Po Filipovej smrti sa rod jeho synmi Karolom V. a Ferdinandom I. rozdelil v roku 1521 na dve veľké vetvy – staršiu španielsku a mladšiu rakúsku. Španielska vetva, ktorá okrem Európy panovala i nad veľkou časťou Talianska, Belgicka, Nizozemska a rozsiahlymi zámorskými územiami pokračovala po Karolovi V. jeho synom Filipom II. a vnukom Filipom III. Vetva napokon v roku 1700 synom Filipa IV. Karolom II. vymrela po meči.
Výdajom Filipovej dcéry Márie Terézie za kráľa Ľudovíta XIV. sa Habsburgovci stali príbuznými francúzskeho panovníckeho rodu Bourbonovcov, ktorý panoval nielen vo Francúzsku, ale i nad časťou Španielska, v Neapolsku a Parme.
Rakúska vetva založená Ferdinandom I. výhodným sobášom Ferdinanda s Annou Jagelovskou, dcérou uhorského kráľa Vladislava II. získala uhorskú kráľovskú korunu, ku ktorej v roku 1531 pribudla i koruna rímskeho kráľa a v roku 1558 i rímskonemeckého cisára čím bola hegemónia rodu dovŕšená.
Ferdinandov syn Maximilián sa stal pokračovateľom rodu a otcovým nástupcom v ríši i na českom a uhorskom tróne. Jeho bratmi boli Ferdinand, správca vedľajších rakúskych krajín (Tirolsko) a Karol, ktorý ako zakladateľ štajerskej vetvy rodu vládol nad Štajerskom, Korutánskom, Kranskom a Goricou. Ferdinandovi potomkovia boli kvôli jeho nerovnému sobášu vylúčení z nástupníctva. Najstarší Maximiliánov syn Rudolf sa stal jeho nástupcom v rode i na trónoch. Keďže zomrel bezdetný a ani manželstvo jeho brata Mateja neprinieslo legitímneho dediča a následníka (rovnako bez mužských potomkov ostalo i manželstvo jeho brata Albrechta VII. a ďalší brat Maximilián III. sa vzdal následníctva) stal sa nástupcom na uvoľnených trónoch syn Karola Štajerského Ferdinand, v osobe ktorého sa opäť spojili rakúske krajiny s cisárskou korunou.
Jeho mladší brat Leopold († 1632) založil tirolskú vetvu, ktorá však vymrela už jeho synmi Ferdinandom Karolom († 1662) a Žigmundom Františkom († 1665).
Zo synov Ferdinanda II., Ferdinanda, sa iba traja dožili dospelosti. Najstarší z nich Ferdinand však zomrel skôr ako jeho otec a tak sa následníkom stal jeho mladší brat Leopold pôvodne sa pripravujúci na duchovnú dráhu.
Vymretie rodu.
Leopoldovými synmi Jozefom a Karolom (obaja zomreli bez mužských potomkov) habsburský rod po meči vymrel. Jeho pokračovateľom v osobe Karolovej dcéry Márie Terézie sobášom s lotrinským vojvodom Františkom Štefanom I. rod pokračoval ako habsbursko-lotrinský. Pragmatickou sankciou Karola VI. bol Márii Terézii priznaný nárok na rakúske dedičstvo. František Štefan sám pochádzal z rodu úzko spríbuzneného s Habsburgovcami. Jeho stará mama, Eleonóra Mária, manželka vojvodu Karola V. Lotrinského bola dcérou cisára Ferdinanda III.
Habsburgovci a Európa.
Z habsburského (habsbursko-lotrinského) rodu pochádzalo: 

</doc>
<doc id="93961" url="https://sk.wikipedia.org/wiki?curid=93961" title="Otto von Habsburg">
Otto von Habsburg

Otto von Habsburg (* 20. november 1912, vila Wartholz pri Reichenau an der Rax, Rakúsko – † 4. júl 2011, Pöcking, Nemecko), rodným menom "Jeho cisárska a kráľovská Výsosť František Jozef Oto Róbert Anton Karol Max Henrich Sixtus Xaver Félix Renátus Ľudovít Kajetán Pius Ignác, cisársky princ, arcivojvoda rakúsky, korunný princ český a uhorský atď.", oficiálne meno v Rakúsku od roku 1919 (potvrdené 1957) znie Otto Habsburg-Lothringen, bol najstarší syn cisára Karola I. a bývalý korunný princ Rakúsko-uhorskej monarchie, v rokoch 19222006 hlava habsburskej dynastie, predseda Medzinárodnej paneurópskej únie, bývalý poslanec Európskeho parlamentu za CSU, publicista, novinár a spisovateľ. Mal rakúske, maďarské, nemecké a chorvátske občianstvo. 
Arcivojvoda Otto bol synom posledného rakúskeho cisára a uhorského kráľa Karola I. a jeho manželky Zity Bourbonsko-Parmskej. So svojou manželkou, princeznou Reginou Sasko-Meiningskou a Hildburghauskou (19252010) mal sedem detí (päť dcér a dvoch synov) a 22 vnúčat. Zomrel 4. júla 2011 vo veku 98 rokov v Bavorsku. Po smrti manželky "Reginy" vo februári 2010 sa utiahol do súkromia aj následkom úrazu spred roka, ktorý mu obmedzil možnosti fyzického pohybu. Smútočné slávnosti kopírovali dôležité míľniky života Otta Habsburského. Dňa 5. júla ho položili na katafalk v Kostole sv. Ulricha v Pöckingu, kde rodina žije od roku 1954. Čestnú stráž pri katafalku držali strelci z Tirolska a študenti rakúskych katolíckych krajanských združení. Kostol bol nepretržite otvorený aj v noci. Vo veľkom počte prichádzali nielen miestni obyvatelia, ale aj autobusy z celého Rakúska, aby ešte raz preukázali úctu synovi posledného cisára. Smútočný sprievod po smrti sa konal 9. júla. Hlavným celebrantom bol augsburský diecézny biskup Dr. Konrád Zdarsa.
Pápež Benedikt XVI. napísal Ottovej rodine (presnejšie bol venovaný jeho synovi Karolovi) kondolenčný list so znením: 

</doc>
<doc id="93962" url="https://sk.wikipedia.org/wiki?curid=93962" title="Harold Garfinkel">
Harold Garfinkel

Harold Garfinkel (* 29. október 1917, Newark, New Jersey, USA – † 21. apríl 2011, Los Angeles, Kalifornia) bol americký sociológ, spoluzakladateľ etnometodológie.

</doc>
<doc id="93963" url="https://sk.wikipedia.org/wiki?curid=93963" title="Hacilar">
Hacilar

Hacilar je archeologická lokalita tellového charakteru predkeramického neolitu až včasného chalkolitu v severovychodnej Anatólii v Turecku (prevažne 6. tisícročie pred Kr.).

</doc>
<doc id="93964" url="https://sk.wikipedia.org/wiki?curid=93964" title="Giuseppe Garibaldi">
Giuseppe Garibaldi

Giuseppe Garibaldi (* 4. júl 1807, Nice – † 2. jún 1882, La Maddalena) bol taliansky národný hrdina, generál, bojovník za zjednotenie Talianska, od roku 1833 príslušník hnutia Mladé Taliansko. 
Bojoval proti Rakúšanom už roku 1834. Po nevydarenom povstaní v Piemonte bol odsúdený na smrť, ale utiekol do južnej Ameriky. Tam bojoval v Brazílii a Uruguaji. Do Talianska sa vrátil 1848 a v roku 1849 ho vymenovala dočasná vláda v Miláne za ministra vojny. V roku 1859 sa so svojimi dobrovoľníkmi vyznamenal v bitkách pri Magente a Solferine. Na jar 1860 vypuklo povstanie roľníkov proti neapolskému kráľovi a Bourbonovcom, ku ktorému sa v máji pridal aj Garibaldi. Mal veľkú morálnu podporu v domácom obyvateľstve, ktoré sa pridávalo k jeho dobrovoľníckej armáde. V roku 1860 viedol legendárny pochod tisícky vlastencov, ktorý sa skončil oslobodením južného Talianska. Zjednotil ho a pripojil k Piemontu. V mene Viktora Emanuela II. sa vyhlásil za diktátora Sicílie.

</doc>
<doc id="93965" url="https://sk.wikipedia.org/wiki?curid=93965" title="Hady">
Hady

Hady alebo hadoblížne (Serpentes alebo Ophidia) je podrad radu jašterotvaré (Squamata). Patria doň beznohé plazy s dlhým, valcovitým, šupinami pokrytým telom.
Charakteristika.
Pohyb.
U hadov sa vyvinuli rôzne druhy pohybu. Na pohybe sa rôznym spôsobom zúčastňujú rebrá a svaly. Pohyb závisí od hmotnosti tela, rýchlosti a povrchu. Väčšina hadov pohyby strieda podľa potreby.
Hady využívajú široké spektrum pohybov: po zemi, pod zemou, vo vode, po vzduchu a po stromoch.
Lov a potrava.
Niektoré hady sú potravne úzko špecializované, iné sa živia rôznou potravou. Malé živočíchy, ktoré sa nedokážu brániť, jednoducho chytia a prehltnú, kým živočíchy, ktoré sú väčšie a môžu sa lepšie brániť, musia najprv premôcť jedom alebo zovretím a až potom zjesť. Trávenie veľkej porcie sa začína v ústach pôsobením silných slinných štiav a trvá veľmi dlho. Hadí jed je zmesou modifikovaných tráviacich štiav, ktorá obyčajne rýchlo pôsobí na nervový systém alebo krvný obeh koristi. Jediným voľne žijúcim druhom jedovatého hada na Slovensku je vretenica severná.
Rozmnožovanie.
Väčšina hadov kladie vajcia, ale značné množstvo rodí živé mláďatá. Hady žijúce v miernom pásme sa obyčajne pária na jar, krátko potom, ako sa preberú zo zimného spánku. Ich vajcia alebo mláďatá sa zvyčajne objavia v lete. Druhy z tropického pásma sa rozmnožujú podľa množstva zrážok a niekedy majú dlhú rozmnožovaciu sezónu, pričom kladú niekoľko znášok vajec každý rok. 
Samce a samice sa navzájom vyhľadávajú pomocou chemických pachových stôp a dvorenie je zriedkavé. Hady preukazujú malú rodičovskú starostlivosť, hoci pytóny a niekoľko iných druhov sa obtočí okolo vajec a tak ich zohrievajú.
Zmysly.
Hady počujú slabo a nemajú dobrý zrak, avšak vnímajú vibrácie okolia a dobre im slúžia ostatné zmyslové orgány. Dobre vyvinutý čuch je doplnený Jacobsonovým orgánom. Hady počas aktivity nepretržite vystrkujú jazyk a skúmajú tak svoje okolie. Niektoré veľhady, pytóny a štrkáče majú termoreceptory, pomocou ktorých dokážu rozlíšiť aj malé zmeny teploty.
Kostra.
Hady majú viac ako 400 stavcov, ktorých nadväznosť vytvára veľmi pohyblivú kostru. Každý stavec má krídlovité výrastky, ktoré zabraňujú jeho pretáčaniu. Stavce v telovej časti majú pripojené rebrá, ale v chvostovej časti sa rebrá nenachádzajú. Niektoré druhy majú vyvinutý pletenec zadnej končatiny a niektoré aj zakrpatené zadné končatiny v podobe malých výrastkov, ale žiadny had nemá pletenec prednej končatiny.
Rozšírenie.
Prvé hady sa na Zemi objavili pred 100150 miliónmi rokov, v priebehu vývoja sa pravdepodobne vytvorili z jednej skupiny jašterov. Hady sa úspešne rozšírili na väčšine ostrovov a všetkých kontinentoch s výnimkou Antarktídy. Nevyskytujú sa napríklad na ostrovoch ako Grónsko, Island, Írsko, či Nový Zéland. Na svete existuje približne 2 900 druhov hadov. Na desať druhov hadov pripadá len jeden jedovatý a iba veľmi malá časť z nich je nebezpečná pre človeka.
Hady žijúce na Slovensku.
V podmienkach slovenských biotopov sú udomácnené tieto druhy hadov:
Na Slovensku žije aj slepúch lámavý (lat. "Anguis fragilis"), ktorého si množstvo ľudí nesprávne zamieňa s hadom a preventívne ho preto likvidujú. V skutočnosti ide o neškodného beznohého jaštera z čeľade slepúchovitých.
Zaradenie v systéme.
Hady sa zaraďujú:

</doc>
<doc id="93966" url="https://sk.wikipedia.org/wiki?curid=93966" title="Pierre Gassendi">
Pierre Gassendi

Pierre Gassendi (* 22. január 1592, Champtercier (Provence) – † 24. október 1655, Paríž) bol francúzsky filozof, protivník R. Descarta a vládnuceho aristotelovsko -scholastického obrazu sveta. 
Obnovil Demokritovu atomisticko-mechanistickú fyziku a Epikurovu eudaimonistickú etiku.

</doc>
<doc id="93967" url="https://sk.wikipedia.org/wiki?curid=93967" title="Štefan Romuald Hadbavný">
Štefan Romuald Hadbavný

Štefan Romuald Hadbavný alebo Romuald Hadbavný (* 10. november 1714, Jánovce† 30. august 1780, Červený Kláštor) bol slovenský prekladateľ a mních, člen kamaldulského rádu. 
V staršej literatúre sa mu – keďže bol v danom čase opátom kamaldulskej rehole –  pripisuje autorstvo alebo podstatný podiel na zostavovaní diel bližsie neznámych kamaldulských mníchov: 

</doc>
<doc id="93968" url="https://sk.wikipedia.org/wiki?curid=93968" title="Gastronómia">
Gastronómia

Gastronómia je teória kuchárskeho umenia prihliadajúca na zásady výživy človeka.
Gastronomické organizácie.
Podnikanie v gastronómií.
Podnikanie v gastronómií vzniká založením gastro prevádzky. 
Založenie gastro prevádzky je možné v niekoľkých krokoch:

</doc>
<doc id="93970" url="https://sk.wikipedia.org/wiki?curid=93970" title="Gaunilo">
Gaunilo

Gaunilo († asi 1083) bol benediktínskym mníchom, francúzskym filozofom, predstaviteľom ranej scholastiky, kritikom Anselmovho ontologického dôkazu Boha (v knihe "Liber pro insipiente").

</doc>
<doc id="93971" url="https://sk.wikipedia.org/wiki?curid=93971" title="Hadrián II.">
Hadrián II.

Hadrián II. (* 792 Rím - † medzi 15. novembrom a 13. decembrom 872 na neznámom mieste) bol 106. pápežom od 14. decembra 867 do 15. novembra až 13. decembra 872. Pochádzal z tej istej aristokratickej rodiny ako Štefan IV. a Sergius II.. Pred vysvätením bol ženatý. 
Gregor IV. ho urobil subdiakonom a v roku 842 hlavným kňazom kostola sv. Marka, čím získal také významné postavenie v Lateráne a tak vysoko ho oceňovali, že ho dvakrát, v roku 855 a 858 navrhli za pápeža, úrad však odmietol. Po smrti Mikuláša I. (13. novembra 867) a po prudkých sporoch medzi kritikmi a zástancami politiky zosnulého pápeža, prijal zvolenie ako kompromisný kandidát.
Korunoval anglického kráľa Alfréda Veľkého.
Hadrián II. schválil používanie staroslovienčiny v liturgii, keď misionárski bratia a slávni slovanskí apoštoli Cyril a Metod v rokoch 867/8 navštívili Rím a tým, že neskôr vysvätil Metoda na arcibiskupa Sirmie (Sremska Mitrovica v Juhoslávii) a legáta pre Slovanov, udržal Moravu pre západnú cirkev.
Okrem iného nariadil, aby mnísi nosili habit svojho rádu aj po tom, ako sa stali biskupmi.

</doc>
<doc id="93972" url="https://sk.wikipedia.org/wiki?curid=93972" title="Gddš">
Gddš



</doc>
<doc id="93977" url="https://sk.wikipedia.org/wiki?curid=93977" title="Pepita Haezrachiová">
Pepita Haezrachiová

Pepita Haezrachiová, "פפיטה האזרחי", "Pepita Haezrahi" (* 1921 – † 1963) bola izraelská filozofka, ktorá videla vo filozofii úsilie po nedosiahnuteľnom, takže filozofia sa jej javí principiálne tragickou.

</doc>
<doc id="93978" url="https://sk.wikipedia.org/wiki?curid=93978" title="Gvura">
Gvura

Gvura alebo Din je podľa kabaly piata z desiatich sfirot, „moc, sila“.

</doc>
<doc id="93979" url="https://sk.wikipedia.org/wiki?curid=93979" title="Samuel Hahnemann">
Samuel Hahnemann

Christian Friedrich Samuel Hahnemann (* 10. apríl 1755, Meißen, Sasko – † 2. júl 1843, Paríž, Francúzsko) bol nemecký lekár a fyzik, zakladateľ homeopatie.
Životopis.
Vyštudoval školu Sv. Afry, kde získal klasické vzdelanie. Neskôr študoval medicínu, ale niekoľkoročná prax na úrovni poznatkov z konca 18. storočia ho sklamala. 
V roku 1796 vydal publikáciu "Pokus o nájdenie nového princípu chápania liečivých síl v liekoch a niekoľko pohľadov na už známe". Tu prvý raz formuloval pravidlo podobnosti "Similia similubus curentur" (podobné sa lieči podobným), ktoré je základným pilierom homeopatie (k ďalším patrí napríklad používanie minimálnych dávok, potencovanie, bohatá diferenciálna diagnostika). Svoje poznatky z medicínskej praxe spísal do diela "Organon racionálnej liečby". Celý život ho dopĺňal a ešte tesne pred smrťou stihol pripraviť prepracované šieste vydanie. 
V Nemecku založil homeopatickú spoločnosť; na jej činnosť nadväzuje dnešná nemecká homeopatická škola. Ako 80–ročný sa znovu oženil a s manželkou, Francúzkou, presídlili do Paríža. O osem rokov na to zomiera.

</doc>
<doc id="93981" url="https://sk.wikipedia.org/wiki?curid=93981" title="Hans Hahn">
Hans Hahn

Hans Hahn (* 27. september 1879, Viedeň, Rakúsko – † 24. júl 1934, Viedeň, Rakúsko) bol rakúsky matematik a filozof, člen Viedenského krúžku. Je známy predovšetkým vďaka práci v oblastiach funkcionálnej analýzy, topológie, teórie množín, variačného počtu, reálnej analýzy a teórie usporiadania. Vo filozofii sa zaujímal predovšetkým o Machov neopozitivizmus. V matematike je po ňom pomenovaných viacero viet, najznámejšia je pravdepodobne Hahnova-Banachova veta.

</doc>
<doc id="93984" url="https://sk.wikipedia.org/wiki?curid=93984" title="Gematria">
Gematria

Gematria je hľadanie zmyslu v numerických hodnotách hebrejských písmen a slov.
Metóda sa zakladá na tom, že každé písmeno hebrejskej abecedy má vlastnú číselnú hodnotu. Sčítaním číselných hodnôt písmen v slove získame číselnú hodnotu slova. Ak majú slová rovnakú číselnú hodnotu, predpokladá sa, že medzi nimi existuje nejaké spojenie. 
Kvôli vonkajšej podobe sa gematria pokladá za formu numerológie, ale nie je tomu tak.

</doc>
<doc id="93986" url="https://sk.wikipedia.org/wiki?curid=93986" title="Generácia (pokolenie ľudí)">
Generácia (pokolenie ľudí)

Generácia alebo pokolenie je súhrnné označenie pre ľudí narodených v relatívne rovnakom časovom období. Generácia je „priemerné obdobie, ktoré sa spravidla ohraničuje do časového rámca približne 20–⁠30 rokov, počas ktorého sa deti rodia a vyrastajú, stávajú sa dospelými a začínajú mať deti“. V príbuzenskom systéme je generácia štrukturálny pojem, ktorý označuje vzťah rodič – dieťa. Generácia v biológii znamená aj stupeň biogenézy, rozmnožovania a reprodukcií. 
"Generácia" v demografii, marketingu a v spoločenských vedách je tiež synonymom pre kohortu vzťahujúcom sa ku roku narodenia/veku, kde znamená „ľudí v rámci vymedzenej populácie, ktorí v danom časovom období svojho života zažijú rovnaké významné udalosti“. Existuje napríklad pokolenie ľudí spojených vekom, hodnotami a pod. Spoločné podieľanie sa na hodnotách je dané tým, že príslušníci jednej generácie vstúpili do života v rovnakom historickom období, ich záujmy, ciele, potreby boli ovplyvnené zhruba rovnakým sociálne-kultúrnym prostredím. Pojem generácia v tomto zmysle, známy aj ako sociálna generácia, je široko používaný v populárnej kultúre a je základom sociologickej analýzy. Seriózna analýza generácií sa začala v devätnástom storočí. Vychádzala z rastúceho povedomia o možnosti trvalej spoločenskej zmeny a myšlienky mládežníckej rebélie proti zavedenému spoločenskému poriadku. 
Niektorí analytici sa domnievajú, že generácia je jednou zo základných sociálnych kategórií v spoločnosti. Iní považujú generáciu za menej významnú než je spoločenská trieda, pohlavie, rasa, či vzdelanie. 
Etymológia.
Slovo "generovať" pochádza z latinského "generāre", čo znamená „plodiť“. Slovo "generácia" ako skupina alebo kohorta v spoločenských vedách označuje celú masu jednotlivcov narodených a žijúcich približne v rovnakom čase, z ktorých väčšina je približne v rovnakom veku a má podobné nápady, problémy a postoje (napr. generácia Bítnikov, či Stratená generácia).
Generácia v rodine.
Rodinná generácia je skupina živých jedincov, ktorí tvoria jeden krok v línii rodových predkov. V rozvinutých krajinách je priemerná dĺžka rodinnej generácie okolo 20 rokov, v niektorých krajinách môže byť až 30 rokov. Faktory ako väčšia industrializácia a dopyt po lacnej pracovnej sile, urbanizácia, oneskorenie prvého tehotenstva a väčšia neistota v príjmoch zo zamestnania a stabilite vzťahov, prispeli k tomu, že sa generačná dĺžka od 18. storočia po súčasnosť predĺžila. Tieto zmeny možno pripísať sociálnym faktorom, ako je HDP a štátna politika, globalizácia, automatizácia a niektoré súvisiace individuálne premenné, ako je najmä dosiahnuté vzdelanie u žien. Naopak, v menej rozvinutých krajinách sa dĺžka generácie mení len málo a zostáva na nízkej úrovni 20 rokov.
Medzigeneračný rozpor v základnej (niekedy označovanej aj ako nukleárnej) rodine, ktorý prebieha medzi rodičmi a dvoma alebo viacerými ich deťmi, je jednou z viacerých možných príčinami pri vzniku ich disfunkcie. Znakom disfunkcie, rozkladu, v rodine je vznik vnútorných koaličných podsystémových skupín.
Sociálna generácia.
Sociálne generácie sú kohorty ľudí narodených v rovnakom rozsahu dátumov, ktorí zdieľajú podobné kultúrne skúsenosti. Myšlienka sociálnej generácie má dlhú históriu a možno ju nájsť už v antickej literatúre, ale ešte nie v tom zmysle, v akom sa používa dnes. K zmene došlo až od 19. storočia. Predtým sa pojem „generácia“ vo všeobecnosti vzťahoval na rodinné vzťahy a nie na širšie spoločenské zoskupenia. V roku 1863 francúzsky lexikograf, Emile Littré zadefinoval generáciu ako „všetkých ľudí, ktorí v danom čase koexistujú v spoločnosti“.
Viaceré trendy presadzovali novú predstavu generácií, ako sa v 19. storočí nosilo, o spoločnosti rozdelenej do rôznych kategórií ľudí podľa veku. Všetky tieto trendy súviseli s procesmi modernizácie, industrializácie či westernizácie, ktoré od polovice 18. storočia menili tvár Európy. Jednou z nich bola zmena mentality o čase a o spoločenských zmenách. Rastúca prevaha osvietenských myšlienok podporovala myšlienku, že spoločnosť a život sú premenlivé a že civilizácia môže napredovať. To povzbudilo vzťah mládeže so sociálnou obnovou a zmenou. Politická rétorika sa v 19. storočí často zameriavala na obnovu sily mládeže ovplyvnenej hnutiami ako Mladé Taliansko, Mladé Nemecko, Sturm und Drang, Nemecké mládežnícke hnutie a iné romantické hnutia. Koncom 19. storočia boli európski intelektuáli naklonení myslieť na svet generačne – v zmysle mládežníckej rebélie a emancipácie.
Jedným z dôležitých faktorov, ktoré prispeli k zmene mentality, bola zmena v ekonomickej štruktúre spoločnosti. Pre rýchle sociálne a ekonomické zmeny boli najmä mladí muži oproti minulosti menej oddaní svojim otcom a rodinnej autorite. Väčšia sociálna a ekonomická mobilita im umožnila opovrhovať ich autoritou v oveľa väčšej miere, ako to bolo predtým v tradíciách možné. Zručnosti a múdrosť otcov boli v dôsledku technologických a sociálnych zmien navyše často menej cenené. V tomto období sa pre mnohé tzv. biele goliere predĺžilo aj obdobie medzi detstvom a dospelosťou, ktoré zvyčajne trávili na univerzite alebo vo vojenskej službe. Táto kategória ľudí mala veľký vplyv na šírenie myšlienok obnovy mladšou generáciou.
Ďalším dôležitým faktorom bol rozklad tradičných sociálnych a regionálnych identifikácií. Šírenie nacionalizmu a mnohé z faktorov, ktoré ho vytvorili (národná tlač, jazyková homogenizácia, verejné vzdelávanie, potláčanie lokálnych osobitostí) podnietili širší zmysel pre spolupatričnosť nad rámec miestnej príslušnosti. Ľudia sa stále viac považovali za súčasť spoločnosti, čo podporovalo identifikáciu so skupinami mimo miestnych. Auguste Comte bol prvým filozofom, ktorý sa seriózne pokúsil systematicky študovať generácie. V diele "Cours de philosophie positive" ("Kurz pozitívnej filozofie"), Comte naznačil, že sociálnu zmenu určuje generačná výmena a najmä konflikt medzi po sebe nasledujúcimi generáciami. Ako príslušníci danej generácie starnú, ich „pud sociálnej ochrany“ silnie, čo ich nevyhnutne a nevyhnutne privádza do konfliktu s „bežným atribútom mladosti“ – inováciami. Ďalšími významnými teoretikmi 19. storočia boli John Stuart Mill a Wilhelm Dilthey.
Generačná teória.
Kľúčovou postavou v štúdiách generácií bol Sociológ Karl Mannheim. Teóriu generácií rozpracoval v roku 1923 v eseji "Problem of Generations." Poukázal na to, že dovtedy existovalo rozdelenie na dve základné školy v štúdiách generácií. V prvej, pozitivisti ako napríklad Comte, merali sociálne zmeny v určených dĺžkach života. Mannheim tvrdil, že to redukuje históriu na „chronologickú tabuľku“. Druhú školu, „romanticko-historickú“, reprezentovali Dilthey a Martin Heidegger. Táto škola sa zamerala na individuálnu kvalitatívnu skúsenosť na úkor sociálneho kontextu. Mannheim zdôraznil, že rýchlosť sociálnych zmien v mladosti je rozhodujúca pre formovanie generácií a že nie každá generácia sa identifikuje ako odlišná. V obdobiach rýchlych spoločenských zmien je oveľa pravdepodobnejšie, že si generácia vytvorí súdržný charakter. Tiež veril, že môže existovať niekoľko odlišných podgenerácií. Podľa Gillearda a Higgsa, Mannheim identifikoval tri spoločné znaky, ktoré má jedna generácia:
Autori William Strauss a Neil Howe vyvinuli Strauss-Howeovu generačnú teóriu, v ktorej načrtli, ako vnímajú vzor generácií opakujúcich sa v americkej histórii. Táto teória si získala u verejnosti silný vplyv a obnovila záujem o sociológiu generácií. Viedlo to v tejto oblasti k vytvoreniu odvetvia poradenstva, publikovania a marketingu. Korporácie v roku 2015 minuli približne 70 miliónov dolárov na generačné poradenstvo v USA. Táto teória bola alternatívne kritizovaná sociálnymi vedcami a novinármi, ktorí tvrdili, že je nefalšovateľná, deterministická a nie je podložená striktnými dôkazmi.
Existujú psychologické a sociologické dimenzie v zmysle spolupatričnosti a identity, ktoré môžu definovať generáciu. Koncept generácie sa môže použiť na lokalizáciu konkrétnych kohort narodení v špecifických historických a kultúrnych podmienkach, ako je tomu napríklad u generácii „Baby boomers“. Historik Hans Jaeger poukazuje na to, že počas dlhej histórie konceptu sa spojili dva myšlienkové prúdy týkajúce sa toho, ako sa tvoria generácie: „hypotéza pulzovej frekvencie“ a „hypotéza odtlačku“. Podľa hypotézy pulzovej frekvencie možno celú populáciu spoločnosti rozdeliť na sériu neprekrývajúcich sa kohort, z ktorých v dôsledku časového obdobia, v ktorom každá kohorta dospela každá z nich rozvíja jedinečnú „osobnosť rovesníkov“. Pohyb týchto kohort z jednej životnej etapy do ďalšej vytvára opakujúci sa cyklus, ktorý formuje históriu tejto spoločnosti. Výrazným príkladom generačnej teórie pulzovej frekvencie je Straussova a Howeova teória. Sociálni vedci majú tendenciu odmietať hypotézu pulzovej frekvencie, pretože, ako vysvetľuje Jaeger, „konkrétne výsledky teórie univerzálnej pulzovej frekvencie histórie sú, samozrejme, veľmi skromné. Až na pár výnimiek to isté platí pre teóriu čiastočnej miery pulzu. Keďže vo všeobecnosti zhromažďujú údaje bez akejkoľvek znalosti štatistických princípov, autori si často najmenej všimnú, do akej miery v džungli mien a čísel, ktoré prezentujú, chýba presvedčivá organizácia podľa generácií.“
Sociálni vedci sa riadia „hypotézou odtlačku“ generácií, t. j. že veľké historické udalosti – ako vojna vo Vietname, útoky z 11. septembra, pandémia COVID-19 atď., zanechajú „odtlačok“ na generácii, ktorá ich v mladom veku zažila. Je to zjavné v teórii Karla Mannheima. Podľa hypotézy odtlačku sú generácie produkované iba konkrétnymi historickými udalosťami, ktoré spôsobujú, že mladí ľudia vnímajú svet inak ako ich súputníci zo starších generácií. Nie každý teda môže byť súčasťou generácie; súčasťou „generácie ako skutočnosti“ sa stanú len tí, ktorí zdieľajú jedinečnú sociálnu a biografickú skúsenosť z dôležitého historického momentu. Pri sledovaní hypotézy odtlačku čelia sociálni vedci niekoľkým výzvam. Nemôžu akceptovať označenia a chronologické hranice generácií, ktoré pochádzajú z hypotézy pulzovej frekvencie (ako Generácia X alebo Milleniáli); namiesto toho musia byť chronologické hranice generácií určené induktívne a kto je súčasťou generácie, musí sa určiť prostredníctvom historickej, kvantitatívnej a kvalitatívnej analýzy.
Zatiaľ čo všetky generácie majú podobnosti, existujú medzi nimi aj rozdiely. Americký výskumný ústav pre získavanie informácií o sociálnych otázkach, verejnej mienke a demografických trendoch, Pew Research Center, v svojej správe z roku 2007 s nazvanej „Millenials: Sebavedomí. Pripojení. Otvorení zmene“ poukázala na výzvu štúdia generácií:
Generačná analýza má v spoločenských vedách dlhé a významné miesto. Svoj osud zverujeme tým vedcom, ktorí veria, že je nielen možné, ale často veľmi poučné, hľadať jedinečné a charakteristické vlastnosti akejkoľvek danej vekovej skupiny Američanov. Je pritom jasné, že táto veda nie je presná. Uvedomujeme si, že v rámci jednej generácie existujú rozdiely v postojoch, hodnotách, správaní a životnom štýle porovnateľné s rozdielmi medzi jednotlivými generáciami. Napriek tomu veríme, že táto skutočnosť neznižuje hodnotu generačných analýz, len pridáva na jeho bohatosti a komplexnosti.
Ďalším prvkom generačnej teórie je rozpoznanie toho, ako mládež prežíva svoju generáciu a ako sa to mení na základe toho, kde vo svete žijú. „Analýza skúseností mladých ľudí podľa miesta prispieva k hlbšiemu pochopeniu procesov individualizácie, nerovnosti a generácie.“ Schopnosť bližšie sa pozrieť na kultúry a subkultúry mládeže v rôznych časoch a miestach pridáva ďalší element k pochopeniu každodenného života mládeže. Umožňuje to lepšie porozumieť mládeži a spôsobu, akým generácia v súvislosti s miestom v svojom rozvoji konajú. Nie je dôležité, kde sú hranice narodenia kohorty, dôležité je to, ako jednotlivci a spoločnosti hranice interpretujú a ako môže rozdelenie formovať procesy a ich výsledky. Prax kategorizácie vekových kohort je pre výskumníkov užitočná na účely vytvárania ohraničenia ich prác.
Medzigeneračné napätie.
Norman Ryder v recenzovanom akademickom dvojtýždenníku pokrývajúcom všetky aspekty sociológie, "American Sociological Review", z roku 1965 objasnil sociológiu nesúladu medzi generáciami tým, že naznačil, že spoločnosť „pretrváva napriek úmrtnosti jej jednotlivých členov prostredníctvom procesov demografického metabolizmu a najmä každoročnej infúzii narodených kohort“. Tvrdil, že generácie môžu byť niekedy „hrozbou pre stabilitu“, no zároveň predstavujú „príležitosť na sociálnu transformáciu“. Ryder sa pokúsil pochopiť dynamiku súčinnosti medzi generáciami.
Amanda Grenierová v eseji z roku 2007 uverejnenej v štvrťročnom recenzovanom akademickom časopise, "Journal of Social Issues", ponúkla ďalší zdroj vysvetlenia, prečo existuje generačné napätie. Grenierová tvrdila, že generácie si vytvárajú svoje vlastné jazykové modely, ktoré prispievajú k nedorozumeniu medzi vekovými kohortami, „Existujú rôzne spôsoby komunikácie, ktoré používajú starší a mladší ľudia, a možno ich čiastočne vysvetliť sociálnymi historickými referenčnými bodmi, kultúrne podmienenými skúsenosťami a individuálnymi interpretáciami“.
Karl Mannheim vo svojej knihe "Essays on the Sociology of Knowledge" z roku 1952 vyjadril presvedčenie, že ľudia sú formovaní prežitými skúsenosťami, ktoré majú v dôsledku spoločenských zmien. Howe a Strauss tiež písali o podobnosti ľudí v rámci jednej generácie, ktoré sú pripisované spoločenským zmenám. Na základe toho, ako tieto prežité skúsenosti formujú generáciu, pokiaľ ide o hodnoty, výsledkom je, že nová generácia spochybňuje hodnoty generácie staršej, čím sa vytvára napätie. Tento apel medzi generáciami a napätie, ktoré ním vzniká, je určujúcim bodom pre pochopenie generácií a toho, čo ich oddeľuje.
Zoznam sociálnych generácií.
Západný svet.
Pod západný svet patrí časť Západnej Európy, Severnej Ameriky a Austrálie. V rámci týchto regiónov môže existovať veľa geografických aj kultúrnych variácií. Znamená to, že zoznam je vo všeobecnosti orientačný, ale veľmi všeobecný. Súčasná charakteristika týchto kohort používaných v médiách a reklame čiastočne vychádza zo Strauss-Howeovej generačnej teórie. a vo všeobecnosti sa riadi logikou hypotézy pulzovej frekvencie. Špecialitou v Česku a Slovensku bola generácia detí, ktoré sa v tomto narodili v rokoch 1970 až 1979. V tomto období narástol z 80 až na 100 tisíc počet živonarodených detí (tzv. „Husákove deti“). Pokiaľ v západnom svete baby boom skončil v roku 1964 a bol nasledovaný baby boostom (poklesom) počas generácie X, v našich krajinách nárast pokračoval.
Ďalšie terminológie.
Termín „generácia" sa niekedy používa na kultúrne hnutie alebo užšie definovanú skupinu ako celú demografickú skupinu. Niektoré príklady:
Kritiky.
Philip N. Cohen, profesor sociológie na Univerzite v Marylande, používanie „generačných označení“ kritizoval a uviedol, že tieto označenia „dávajú výskumní pracovníci, novinári alebo marketingové firmy“ a „vedú ľudí k stereotypom a unáhlenému posudzovaniu charakterov. " Cohenov otvorený list Pew Research Center, ktorý popisuje svoj kritický postoj ku generačným nálepkám, mal najmenej 150 podpisov od ďalších demografov a sociálnych vedcov.
Louis Menand, dopisovateľ časopisu "The New Yorker", uviedol, že „neexistuje žiadny empirický základ“ pre tvrdenie, „že rozdiely v rámci jednej generácie sú menšie ako rozdiely medzi generáciami“. Tvrdil, že generačné teórie „zdá sa, že vyžadujú“, aby ľudia narodení na konci jednej generácie a ľudia narodení na začiatku druhej generácie (napr. osoba narodená v roku 1965, prvý rok Generácie X a osoba narodená v roku 1964, posledný z obdobia Baby boomu) „musia mať odlišné hodnoty, vkus a životné skúsenosti“ alebo že ľudia narodení v prvom a poslednom roku narodenia generácie (napr. osoba narodená v roku 1980, posledný rok Generácie X a osoba narodená v roku 1965, prvý rok generácie X), „má viac spoločného“ ako s ľuďmi, ktorí sú narodení pár rokov pred nimi alebo po nich.
V roku 2023, po analýze svojho výskumu a metód a po konzultácii s externými odborníkmi, Pew Research Center oznámilo zmenu vo svojom používaní generačných označení. Dôvodom bolo, aby sa „vyhli posilňovaniu škodlivých stereotypov alebo prílišnému zjednodušovaniu zložitých životných skúseností ľudí“ a dodali k tomu, že v budúcnosti generačnú analýzu vykonajú len vtedy, keď budú mať k dispozícii historické údaje, ktoré im umožnia „porovnať generácie v podobnom štádiu života“ a „nebudú vždy predvolene používať štandardné generačné definície a označenia“.

</doc>
<doc id="93988" url="https://sk.wikipedia.org/wiki?curid=93988" title="Generácia počítačov">
Generácia počítačov

Generácia počítačov je prostriedok klasifikácie počítačov podľa typu technologickych úrovní, ktoré predstavujú. Každá generácia je charakterizovaná použitou technológiou spínacích obvodov.

</doc>
<doc id="93989" url="https://sk.wikipedia.org/wiki?curid=93989" title="Tibor Halečka">
Tibor Halečka

Tibor Halečka (* 30. november 1931 – † 6. november 2004) bol slovenský filozof, ktorý sa zaoberal otázkami vedeckého ateizmu. V roku 2010 získal od spoločnosti "Prometheus" ocenenie in memoriam "Veľvyslanec humanizmu", ktoré prevzala jeho manželka Jana Sošková.

</doc>
<doc id="93990" url="https://sk.wikipedia.org/wiki?curid=93990" title="Generalisatio">
Generalisatio



</doc>
<doc id="93991" url="https://sk.wikipedia.org/wiki?curid=93991" title="Generalizácia">
Generalizácia

Generalizácia (z lat. generalisatio) môže byť:

</doc>
<doc id="93992" url="https://sk.wikipedia.org/wiki?curid=93992" title="Halogénderiváty uhľovodíkov">
Halogénderiváty uhľovodíkov



</doc>
<doc id="93994" url="https://sk.wikipedia.org/wiki?curid=93994" title="Milan Hamada">
Milan Hamada

Prof. PhDr. Milan Hamada, DrSc. (* 9. september 1933, Veľká – † 13. február 2023, Bratislava) bol slovenský literárny teoretik, historik a kritik, významná osobnosť slovenského literárnokritického myslenia.
Po maturite na gymnáziu v Kežmarku v roku 1952 vyštudoval v rokoch 19521957 na Filozofickej fakulte Univerzity Komenského v Bratislave slovenčinu a ruštinu. Bol redaktorom vo vydavateľstve Osveta v Martine. V roku 1958 prešiel do Bratislavy, kde ako pracovník literárnej redakcie redigoval Dejiny slovenskej literatúry. V rokoch 19591972 pôsobil v Ústave slovenskej literatúry SAV, od roku 1963, po získaní vedeckej hodnosti CSc., ako vedecký pracovník. Zaoberal sa výskumom barokovej literatúry a venoval sa literárnej kritike. V období normalizácie bol za svoje občianske a politické postoje prepustený zo zamestnania, rovnako mal zakázané knižne a časopisecky publikovať, jeho meno sa nemohlo objavovať v štátom kontrolovaných periodikách. Po Novembri 1989 opäť pracoval v Ústave slovenskej literatúry SAV, kde v rokoch 19901999 pôsobil ako vedecký pracovník. V rokoch 19932009 prednášal na Filozofickej fakulte Trnavskej univerzity. Zároveň sa stal členom vedeckej rady Filozofickej fakulty UK a členom redakčnej rady časopisu Slovenská literatúra (SAV). V roku 1992 získal vedeckú hodnosť doktora vied (DrSc.) za prácu Zrod novodobej slovenskej kultúry, v roku 1999 bol inaugurovaný za profesora v odbore dejiny umenia a kultúry. Po vzniku Obce spisovateľov Slovenska v roku 1989 sa stal jej prvým predsedom (19891991).
Pri príležitosti životného jubilea mu 1. júla 1993 bola udelená Zlatá medaila SAV. Je nositeľom Ceny Dominika Tatarku (1994).
Ocenenia.
V roku 2003 mu prezident Rudolf Schuster prepožičal štátne vyznamenanie Rad Ľudovíta Štúra I. triedy.

</doc>
<doc id="93995" url="https://sk.wikipedia.org/wiki?curid=93995" title="Generativizmus">
Generativizmus

Generativizmus je koncepcia N. Chomského, ktorá vznikla v USA koncom 50. rokov 20. storočia ako explicitné odmietnutie metodologických východísk behaviorizmu a ktorá pripisuje zásadnú dôležitosť vrodeným predpokladom používania jazyka a jazyk chápe ako mentálny jav (preto sa generativizmus pokladá za mentalizmus).
Chomsky maximálne akcentoval prv známy predpoklad, že k vrodeným biologickým a psychickým dispozíciám človeka patrí vysoko špecializovaný mechanizmus umožňujúci osvojovanie a používanie jazyka; v spolupráci s psychológmi, najmä s G. A. Millerom, potom postuloval hypotézu, že štruktúra každého jazyka je týmto mechanizmom do značnej miery determinovaná, takže štúdium jazykovej štruktúry je prostriedkom k poznávaniu vrodeného mechanizmu. 
Najsilnejším argumentom hypotézy o vrodenom mechanizme bola rýchlosť a ľahkosť, s akou si dieťa jazyk osvojí napriek celej jeho zložitosti (ktorá sa obzvlášť markantne prejavuje pri pokusoch o explicitný opis jazykového systému). V chápaní generativistov vrodený mechanizmus predstavuje súbor pravidiel, ktoré človeku umožňujú tvoriť nekonečný počet viet a rozumieť vetám, ktoré nikdy nepočul. Úlohou psycholingvistiky bolo tieto pravidlá exaktne formulovať.
Základný postulát generatívnej psycholingvistiky - priorita vrodených predpokladov používania jazyka - bol teoreticky ďalej rozpracovaný v pojmoch jazyková kompetencia a jazyková performancia.

</doc>
<doc id="93997" url="https://sk.wikipedia.org/wiki?curid=93997" title="Generovanie">
Generovanie

Generovanie (gr.) alebo generácia môže byť:

</doc>
<doc id="93998" url="https://sk.wikipedia.org/wiki?curid=93998" title="Octave Hamelin">
Octave Hamelin

Octave Hamelin (* 22. júl 1856, Le Lion-d’Angers, Francúzsko – † 11. september 1907, Courant d'Huchet (Landes) bol francúzsky filozof, od roku 1905 profesor na Sorbonne v Pariži, žiak Renouviera, racionalista.

</doc>
<doc id="93999" url="https://sk.wikipedia.org/wiki?curid=93999" title="Genetická a dynamická dominanta štruktúry">
Genetická a dynamická dominanta štruktúry

Genetická a dynamická dominanta štruktúry (skratka "GDDŠ") je hlavná zložka, faktor, príčina, hybná sila, podmienka atď. vzniku a vývinu štruktúry nejakej entity, napr. štruktúry filozofie 20. storočia. Pri výskume parametrov zahrnutých do GDDŠ sledujeme aj fázy alebo etapy vzniku a vývinu (periodizáciu), kvalitatívne zlomy vo vývine (napr. lingvistický obrat) atď.

</doc>
<doc id="94001" url="https://sk.wikipedia.org/wiki?curid=94001" title="Genetická dominanta štruktúry">
Genetická dominanta štruktúry

Genetická dominanta štruktúry je hlavná príčina vzniku štruktúry.

</doc>
<doc id="94003" url="https://sk.wikipedia.org/wiki?curid=94003" title="Genetika">
Genetika

Genetika je disciplína biológie,
ktorá skúma dedičnosť a premenlivosť. Genetiku založil Johann Gregor Mendel, ktorý v roku 1865 vyslovil prvé pravidlá o dedení znakov a vlastností.
Patrí medzi biologické vedy a delí sa podľa hľadiska štúdia organizmov (podobne ako anatómia alebo fyziológia). Sleduje variabilitu, rozdielnosť a prenos druhových a dedičných znakov medzi rodičmi a potomkami aj medzi potomkami navzájom. Jej história sa začala písať až v 19. storočí. K veľkému rozvoju došlo v druhej polovici 20. storočia a dá sa očakávať, že rýchly rozvoj bude pokračovať aj v 21. storočí. Okrem lekárstva nachádza genetika využitie v pestovateľstve nových odrôd rastlín rovnako ako pri chove (nielen) hospodárskych zvierat. S rozvojom biotechnológií a genetického inžinierstva sa objavujú aj geneticky upravené hospodárske rastliny, ktoré sa stávajú ekologickou a etickou otázkou. Poznatky genetiky sú veľmi dôležité v evolučnej biológii.
Veľký význam pre človeka má lekárska respektíve klinická genetika. Skúma človeka, rôzne genetické choroby, ich početnosť a genetickú determináciu istých ľudských znakov. Dnes sa tiež už stále častejšie môžeme stretnúť s genetickým poradenstvom, najmä pri plánovaní potomkov a prevencii vrodených vývojových vád.
Genetika sa uplatňuje pri výskume rakovinového bujnenia, imunitného systému, imunitných reakcií a v mikrobiologickom výskume.
Samostatnou kapitolou sa potom stáva klonovanie, kde sa objavujú ekologické a etické otázky už pri klonovaní zvierat, a nie to ešte pri klonovaní človeka. Úplnú revolúciu v medicíne potom môže priniesť ovládnutie génovej terapie.
Genetika je jednou z najdôležitejších (respektíve priamo najdôležitejšia) teoretických vied z hľadiska popisu akejkoľvek živej sústavy. V genetickej informácii je počiatok každého súčasného živého organizmu. Genetická informácia určuje budúcu anatomickú stavbu organizmu, určuje aké látky budú súčasťou biochemických a fyziologických procesov v organizme a v neposlednej rade je nezameniteľnou súčasťou pohlavného aj nepohlavného rozmnožovania.
Dnes sa už nedá nespomenúť význam genetiky vo forenzných metódach. Genetické testy pomáhajú pri usvedčovaní zločincov, pri identifikácii telesných pozostatkov alebo stratených osôb. V súčasnej dobe tiež prichádzajú do módy genetické testy otcovstva.
Odbory genetiky.
Medzi odbory genetiky patrí: molekulárna genetika, cytogenetika, imunogenetika, onkogenetika, populačná genetika, klasická genetika, genetika rastlín (baktérií, vírusov…), dedivosť, evolučná genetika, systematická genetika a lekárska genetika.
V genetickom výskume sa používa veľa rozličných metód. Ide najmä o metódy biochemické, fyzikálne, mikroskopické, metódy analytickej chémie a bioinformatiky. Veľa špecifických metód bolo objavených výhradne pre genetický výskum – najmä rôzne sekvenovacie a značkovacie metódy.

</doc>
<doc id="94004" url="https://sk.wikipedia.org/wiki?curid=94004" title="Hanba">
Hanba

Hanba môže byť:

</doc>
<doc id="94005" url="https://sk.wikipedia.org/wiki?curid=94005" title="Genetika človeka">
Genetika človeka

Genetika človeka je odbor genetiky, ktorý skúma štruktúry a funkcie genetických faktorov v človeku; študuje aj mechanizmy ich prenosu z generácie na generáciu a procesy, prostredníctvom ktorých tieto genetické činitele riadia utváranie jednotlivých znakov a vlastností. Toto štúdium sa môže uskutočňovať na úrovni bunky alebo na úrovni jedinca, rodiny alebo populácie.
Všetky základné biologické zákonitosti platia aj na človeka, preto sa aj základné genetické zákonitosti spoznané u iných organizmov vzťahujú v plnej miere aj na človeka. Genetický materiál, ktorý je hmotným nositeľom genetickej informácie, má u človeka práve také chemické zloženie a fyzikálne usporiadanie ako u ostatnych živočíšnych druhov; jeho funkcia je taktiež rovnaká. Napriek tomu má však genetika človeka mnoho špecifík, ktorými sa odlišuje od iných genetických disciplín.
Tieto odlišnosti sa týkajú predovšetkým metód výskumu a možností praktickej aplikácie dosiahnutych výsledkov; sú podmienené špecifickosťou človeka ako objektu výskumu: etika nepripúšťa genetické experimenty s človekom. Môžeme nanajvýš registrovať a študovať "experimenty" (napr. kríženie), ktoré sa uskutočnili v ľudskej populácii spontánne.

</doc>
<doc id="94007" url="https://sk.wikipedia.org/wiki?curid=94007" title="Molekulárna genetika">
Molekulárna genetika

Molekulárna genetika – chémia dedičnosti je odvetvie genetiky, ktoré sa zaoberá molekulárnou štruktúrou génov a spôsobom ich účinku. Vychádza z predstavy, že gény sú súčasťou molekúl nukleových kyselín, dôležitých pri dedičných javoch. Molekulárna genetika je vývojovým pokračovaním klasickej genetiky, ktorej postuláty doplňuje a spresňuje. 
Nositeľom dedičných vlastností DNA je genetická látka. Gén má schopnosť rozmnožovania. DNA má schopnosť identickej replikácie. Gén určuje biologické prejavy DNA, určuje enzymatické vybavenie znakov bunky, a tým jej biochemickú vlastnosť. Gén môže podliehať mutáciám. Mutácia sa dá vysvetliť ako zmena aspoň jedného nukleotidu v molekule DNA. Základné tézy molekulárnej genetiky sa získali experimentmi na mikroorganizmoch, bakteriofágoch, vírusoch. Potvrdili ich aj doterajšie výskumy u vyšších organizmov.

</doc>
<doc id="94008" url="https://sk.wikipedia.org/wiki?curid=94008" title="Josef Hanuš (literárny historik)">
Josef Hanuš (literárny historik)

Prof. PhDr. Josef Hanuš (* 27. jún 1862, Dolní Štěpanice – † 19. december 1941, Brno) bol český literárny historik a univerzitný profesor.
Bol rektorom Univerzity Komenského v Bratislave a prvým dekanom jej Filozofickej fakulty.

</doc>
<doc id="94011" url="https://sk.wikipedia.org/wiki?curid=94011" title="Genéza">
Genéza

Genéza je pôvod, vznik, proces vznikania.

</doc>
<doc id="94012" url="https://sk.wikipedia.org/wiki?curid=94012" title="Igor Hanzel">
Igor Hanzel

PhDr. Igor Hanzel, CSc. (* 11. jún 1957) je slovenský filozof-metodológ, pracovník Katedry logiky FF UK v Bratislave. Nadviazal na V. Černíka.

</doc>
<doc id="94014" url="https://sk.wikipedia.org/wiki?curid=94014" title="Genéza príčiny">
Genéza príčiny

Genéza príčiny je vznik stavu reality, ktorý v rámci kauzálnej súvislosti
nevyhnutne vyvoláva iný stav zvaný účinok.

</doc>
<doc id="94015" url="https://sk.wikipedia.org/wiki?curid=94015" title="Lev Hanzel">
Lev Hanzel

Lev Hanzel (* 17. december 1914, Viedeň† 8. november 1998, Bratislava) bol slovenský filozof, ktorého hlavnou oblasťou záujmu bol historický materializmus.
Profesor Univerzity Komenského, hlavný redaktor periodika "Philosophica", od 1954 do 1981 vedúci katedry filozofie FF UK v Bratislave, 1962 – 1965 hosťujúci profesor na Univerzite Martina Luthera v Halle-Wittenbergu.

</doc>
<doc id="94016" url="https://sk.wikipedia.org/wiki?curid=94016" title="Genialita">
Genialita



</doc>
<doc id="94017" url="https://sk.wikipedia.org/wiki?curid=94017" title="Haploidia">
Haploidia

Haploidia je prítomnosť jednej sady chromozómov v jadre bunky. Je to typický stav v pohlavných bunkách, v ktorých má napr. človek 23 chromozómov (v
somatických bunkách 46).

</doc>
<doc id="94018" url="https://sk.wikipedia.org/wiki?curid=94018" title="Génius">
Génius

Génius je človek, ktorý má najvyšší stupeň tvorivého nadania. Niekedy sa pojmom "génius" označuje človek, ktorého inteligenčný kvocient presiahne hodnotu 160. Aj keď označujeme niektorých vedcov za géniov, pretože majú zásluhy hodné vysokej intelektuálnej úrovne, prívlastok "génius" nie je vždy správny. Spravidla ide o človeka, ktorý má znalosti všestranného charakteru a schopnosť premietať svoje schopnosti do skutočného sveta. Napríklad človek, ktorý dokáže zvládať niekoľko zložitých úkonov súčasne. Musia to byť úkony zamerané na inteligenciu inak ide iba o šikovného človeka. Géniom pomáha zvládať zložité úlohy najmä dobrá pracovná pamäť, ktorá im umožňuje aktívne pracovať v hlave s väčším množstvom faktov. Charakteristické vlastnosti geniálnych ľudí sa týkajú schopností ako pohotové vybavenie si relevantných faktov, systematický prístup k riešeniu problémov, používanie fantázie a abstraktné myslenie.
Génius podľa Kanta.
Génius podľa Kanta je príroda prejavujúca sa v človeku ako rozum. Génius sa neriadi nijakými pravidlami, vytvára však vzor, z ktorého možno pravidlá vyvodiť. Génius je
schopnosť vytvárať estetické idey, obrazy presahujúce hranice abstraktného myslenia.
Podľa K. E. Gilbertovej a H. Kuhna: "Génius, hovorí Kant, je príroda, ktorá pôsobí v človeku ako rozum. Je to nadanie vytvárať to, pre čo sa nedá stanoviť nijaké pravidlo. Dielo, ktoré génius vytvorí, sa v istom zmysle musí podobať prírodnému výtvoru. Nesmie v ňom byť vidno pracné tvorivé úsilie, nesmie ho zaťažovať akademická forma. Umelecký génius sa špecificky odlišuje od schopnosti, ktorú možno získať usilovnosťou, podporenou napodobením. Tým, že zdôrazňuje spontánnu stránku tvorby génia, zhoduje sa Kant so všetkými tvorivými umelcami, ktorí zistili,že nie sú schopní podať nejaký rozumový opis procesu, ktorým sa tvorí krása, a ani obrazne ho nedokázali opísať ináč, ako tak, že ho prirovnali k tehotenstvu."

</doc>
<doc id="94019" url="https://sk.wikipedia.org/wiki?curid=94019" title="Medzinárodná spoločnosť pre Krišnovo vedomie">
Medzinárodná spoločnosť pre Krišnovo vedomie

Medzinárodná spoločnosť pre Krišnovo vedomie (angl. International Society for Krishna Consciousness, skr. ISKCON) alebo hovorovo Hnutie Hare Krišna je hnutie založené roku 1965 A.
C. Bhaktivédantom Swámi Prabhupádom na indoktrináciu gaudijskeho vaišnavizmu (odnož hinduizmu) do západného sveta. Od jeho pôvodnej formy rozšírenej hlavne v Bengále a Bangladéši sa však v niektorých ohľadoch odlišujú, napríklad v náboženskom uctievaní svojho zakladateľa alebo v zavedení svojskej náboženskej hierarchie. Na Slovensku sa k ISCON hlási približne 250 ľudí. Hnutie má centrá v Bratislave, Bernolákove a Abranovciach a prevádzkuje sieť vegetariánskych reštaurácií Góvinda v Bratislave, Košiciach a Prešove.

</doc>
<doc id="94021" url="https://sk.wikipedia.org/wiki?curid=94021" title="Harmónia">
Harmónia

Harmónia môže byť:
Opak harmónie vo všeobecnom zmysle je disharmónia.

</doc>
<doc id="94023" url="https://sk.wikipedia.org/wiki?curid=94023" title="Predurčená harmónia">
Predurčená harmónia

Predurčená harmónia alebo prestabilizovaná harmónia je vopred ustavovená harmónia. Pojem predurčenej harmónie je jedným z najznámejšich významovych útvarov vytvorených G. W. Leibnizom.
Predučená harmónia podľa Leibniza je súlad vytvorený Bohom medzi všetkými substanciami, monádami, bez toho, aby dochádzalo k priamemu a vzájomnému pôsobeniu medzi nimi. Tak sa napr. duša a telo vyvíjajú paralelne, vnemy duše sa zhodujú s afektami tela,
tak ako dvojo hodín raz navždy rovnako nastavených.

</doc>
<doc id="94026" url="https://sk.wikipedia.org/wiki?curid=94026" title="Genológia">
Genológia

Genológia je literárnovedná disciplína zaoberajúca sa problematikou literárnych druhov a žánrov.

</doc>
<doc id="94028" url="https://sk.wikipedia.org/wiki?curid=94028" title="Genóm">
Genóm

Genóm je haploidný súbor chromozómov a v ňom lokalizované dedičné vlohy – dedičnosť;…v širšom zmysle: súbor prvkov genetickej konštitúcie jedinca, ktoré sú lokalizované v bunkovom jadre.
Diploidná bunka dostáva jeden genóm od gaméty otca a druhý od gaméty matky.

</doc>
<doc id="94030" url="https://sk.wikipedia.org/wiki?curid=94030" title="Genotyp">
Genotyp

Genotyp predstavuje genetickú informáciu, ktorá sa vyskytuje v určitom organizme vo forme DNA. Genóm určitého druhu zahŕňa pri mnohých svojich génoch početné variácie alebo polymorfizmy. Genotypovanie sa využíva pri určovaní špecifických variácií nachádzajúcich sa v jedincovi. Genotyp, spolu s vonkajšími faktormi, ktoré ovplyvňujú DNA, určuje charakteristické vlastnosti organizmu, teda jeho fenotyp. Inak povedané, genotyp môžeme definovať ako súbor génov organizmu a fenotyp ako súbor vonkajších znakov organizmu. DNA mutácie, ktoré nie sú dedičné, ako napríklad rakovinové mutácie, nie sú súčasťou genotypu jedinca. Preto napríklad niekedy lekári a vedci hovoria o určitom (geno)type rakoviny, teda genotype choroby a nie o genotype človeka trpiaceho touto chorobou. Aj keď kodóny rôznych aminokyselín môžu byť zmenené určitou náhodnou mutáciou (kombináciou poradia, ktoré kóduje gén, ale to nevyhnutne nespôsobuje zmeny vo fenotype).
Genotyp a fenotyp.
Všetky informácie obsiahnuté v chromozómoch predstavujú genotyp, avšak daná informácia sa môže, ale nemusí u jedinca prejaviť. Fenotyp je vyjadrením genotypu v spojení s vplyvom vonkajšieho prostredia. 
Dánsky botanik Wilhelm Johannsenn ako prvý použil pojem gén a definoval rozdiel medzi genotypom a fenotypom. Obvykle sa pod pojmom genotyp určitého jedinca rozumie konkrétny gén a pri polyploidných jedincoch ide o kombináciu alel, ktoré nesie homozygotný či heterozygotný jedinec. Zmena na určitom géne obvykle vyvolá pozorovateľnú zmenu aj na príslušnom organizme známu pod pojmom fenotyp. Pojmy genotyp a fenotyp sa odlišujú aspoň z dvoch dôvodov: Na odlíšenie zdroja pozorovateľových vedomostí – genotyp sa určuje pozorovaním DNA a fenotyp pozorovaním vonkajšieho vzhľadu organizmu. Genotyp a fenotyp nie sú vždy priamo prepojené. Niektoré gény len vyjadrujú fenotyp určený vplyvom vonkajšieho prostredia. Naopak, niektoré fenotypy môžu vychádzať z rôznych genotypov, jav, ktorý poznáme pod názvom pleiotropizmus. Rozdiel medzi genotypom a fenotypom sa uplatňuje pri štúdiu rodinných vzorcov pri rôznych chorobách či dedičných postihnutiach, ako je napríklad hemofília. Niektorí ľudia, u ktorých sa hemofília nevyskytuje, môžu mať deti s touto chorobou, pretože obaja rodičia prenášajú gény s hemofíliou vo svojom tele, aj keď na ich vlastné zdravie nemajú žiadny vplyv. V takom prípade sa rodičia nazývajú prenášači. Zdraví ľudia, ktorí nie sú prenášačmi a zdraví ľudia, ktorí prenášačmi génu s hemofíliou sú, navonok vyzerajú rovnako, teda netrpia touto chorobou a preto hovoríme, že majú rovnaký fenotyp. Avšak prenášači nesú daný gén, zatiaľ čo ostatní nie, a teda majú rozdielne genotypy. 
Súvisiace štúdie.
Pri správnom experimentálnom nastavení sa môžu použiť štatistické metódy pre zosúvsťažnenie rozdielov v genotypoch populácii s rozdielnymi pozorovanými fenotypmi. Tieto asociačné štúdiá môžu byť použité pri určovaní rizikových faktorov súvisiacich s určitým ochorením. Zároveň môžu slúžiť pri rozlišovaní medzi populáciami, ktoré môžu priaznivo alebo nepriaznivo reagovať na určitý druh liečby. Toto zameranie je známe ako osobná genomika.
Informatika.
Inšpirovaná biologickým konceptom a užitočnosťou genotypov sa informatika využíva simulovanie genotypov v genetickom programovaní a genetických algoritmoch. Tieto techniky môžu pomôcť pri vyvíjaní matematických riešení určitých druhov zložitých problémov. 

</doc>
<doc id="94031" url="https://sk.wikipedia.org/wiki?curid=94031" title="Harmonizácia">
Harmonizácia

Harmonizácia môže byť:

</doc>
<doc id="94032" url="https://sk.wikipedia.org/wiki?curid=94032" title="Giovanni Gentile">
Giovanni Gentile

Giovanni Gentile (* 30. máj 1875, Castelvetrano, Taliansko – † 15. apríl 1944, Florencia) bol taliansky filozof a politik. 
Pôsobil ako profesor Rímskej univerzity, neskôr ako minister osvety v Mussoliniho vláde. Vypracoval systém aktualizmu. Bol známym talianskym socialistom, neskôr sa stal jedným zo zakladateľov fašistickej ideológie spolu s Benitom Mussolinim. Fašizmus bol preňho istá upravená forma socializmu, "ta správna forma socializmu". 

</doc>
<doc id="94033" url="https://sk.wikipedia.org/wiki?curid=94033" title="Osturniansky potok">
Osturniansky potok

Osturniansky potok je vodný tok na Slovensku a v Poľsku (poľský názov Kacwin, prípadne Kacwinianka), pravostranný prítok Dunajca s dĺžkou , z toho na území Slovenska. Preteká územím okresu Kežmarok v Zamagurí. Na strednom a poľskom dolnom toku výraznejšie meandruje. Potok má daždovo-snehový režim odtoku s maximom prietoku v jarných mesiacoch marec-apríl. Výrazná je abrázia brehov.
"Prameň:" v Spišskej Magure na severovýchodnom úpätí Brijovho vrchu () v nadmorskej výške približne n. m., neďaleko slovensko-poľskej štátnej hranice
"Smer toku:" po sútok so Soliskovým potokom prevažne na východ, odtiaľ k obci Kacvín na severovýchod, medzi obcami Kacvín a Nedeca na sever, potom k ústiu na východ
"Geomorfologické celky:" Spišská Magura, Repisko, časť Osturnianska brázda
"Prítoky:" sprava Črchľový potok, prítok z oblasti Galajdovky, Bystrá, Krutovský potok, Soliskový potok, Frankovský potok, zľava Podlapšianka, v Poľsku ľavostranná Lapszanka
"Ústie:" na území Poľska do vodnej nádrže Jezioro Czorsztyńskie východne od obce Nedeca v nadmorskej výške cca 
"Obce:" Osturňa, Kacvín, Nedeca

</doc>
<doc id="94034" url="https://sk.wikipedia.org/wiki?curid=94034" title="Adolf von Harnack">
Adolf von Harnack

Karl Gustav Adolf Harnack (* 17. máj 1851, Tartu, Estónsko – † 10. jún 1930, Heidelberg, Bádensko), od roku 1914 von Harnack bol nemecký protestantský teológ, významný odborník na dejiny dogmy, znalec dejín náboženstva, organizátor kultúrneho života v Prusku.
Život.
Adolf Harnack pochádzal zo sveta baltského luteránstva. Jeho otec, Theodosius Harnack, sa zaoberal výskumom života a diela Martina Luthera na univerzitách v Dorpate a Erlangene. V Dorpate začal svoje štúdiá aj Adolf Harnack, vstúpil tu i do študentského spolku Corporation Livonia. Neskôr študoval v Lipsku evanjelickú teológiu, promoval v roku 1873. V Lipsku sa v roku 1874 aj habilitoval. Lipská univerzita ho v roku 1876 vymenovala za mimoriadneho profesora. Ako ordinarius pre cirkevné dejiny pôsobil neskôr v Gießene (1879 - 1886), v Marburgu (1886 - 1888) a v rokoch 1888 až 1924 v Berlíne na Friedrich-Wilhelms-Universität. Od roku 1903 bol korešpondentom Nemeckého archeologického inštitútu.
Teologické dielo.
Už ako mladý súkromný docent – ovplyvnený teológiou Albrechta Ritschla – zastával kritický názor voči kresťanským dejinám dogmy. Harnack chápal protestantizmus ako reformáciu a revolúciu: reformáciu učenia a revolúciu proti autorite katolíckej cirkvi, proti jej hierarchickému aparátu s vlastným cirkevným právnym systémom a proti jej kultu. To, čo bolo v židovstve kultické, predsa Ježiš úplne odstavil. Nestaval na kultickom očisťovaní a posväcovaní, ale na očisťovaní a posväcovaní duše človeka. Morálne konanie jednotlivca, "dielo lásky" jednotlivca je tým, čo rozhoduje, či dotyčný vojde do Božieho kráľovstva alebo nie. Rímsky katolicizmus a ortodoxné kresťanstvo sa podľa Harnacka podobá židovskému kultu. Len protestantské kresťanstvo znovu očistilo Ježišovo posolstvo.
Za Wilhelmovského cisárstva vyučoval Harnack na Friedrich-Wilhelms-Unversität v Berlíne. Jeho šestnásť prednášok o "Podstate kresťanstva", ktoré mal počas zimného semestra 1899/1900, počúvalo viac než 600 študentov zo všetkých fakúlt. Tieto prednášky sa však stali podnetom na intenzívnu kritiku zo strany konzervatívnych teológov, menovite od Theodora Zahna a Eduarda Rupprechta. Už v roku 1895 kritizoval konzervatívny Greifswalderský profesor teológie Martin von Nathusius Harnackove teologické názory ako, podľa jeho mienky, príliš orientované len na tento svet. Leo Baeck sa v roku 1905 vo svojom diele Podstata kresťanstva kriticky vyjadril k Harnackovym teologickým pozíciám, avšak bez toho, že by ho menovite spomenul.
Harnackovo trojzväzkové dielo "Lehrbuch der Dogmengeschichte" (1886 – 1890; neskôr viaceré rozšírené vydania) sa považuje za jeho najdôležitejšie teologické dielo. V tomto diele „…dokazuje, že dogma má pôvod v helenistickej metafyzike a je produktom Pavlovho myslenia a neskorého katolicizmu; ak má byť znovuobjavené pravé 'jadro' Ježišovho učenia, musí sa helenistická šupka … odstrániť“.
Politická angažovanosť.
Harnack sa stal politickým poradcom s rôznorodými politickými kontaktmi siahajúcimi až k ríšskemu kancelárovi Theobaldovi von Bethmann Holweg. V úzkej spolupráci s reformátormi štátnej správy zastával akúsi strednú líniu, zasadzoval sa za urovnanie rozdielov cestou sociálnych reforiem, vyhýbania sa konfliktom a cestou konsenzu, bojoval proti polarizácii, ktorá vznikla v časoch "Kulturkampf"u, a proti vyostrovaniu triednych konfliktov.
Jeho pozície boli meštiansko-liberálne, orientovali sa na parlamentno-konštitučnú monarchiu a tým pádom boli v opozícii k autoritárskej politickej kultúre cisárstva, ktoré však považoval za schopné reforiem. Jeho ku tradícii kritické osobné náboženstvo obsahovalo silné sociálne ideály, ktoré videl zosobnené v myšlienke Božieho kráľovstva. Za základné povolanie kresťana žijúceho v tomto svete považoval službu "spoločnosti" ("Gemeinwesen" – všetky organizačné formy ľudského spolunažívania v spoločnosti, ktoré presahujú rodinu). 
Harnack bol 23. januára 1911 zvolený senátom za prezidenta, len pred desiatimi dňami založenej, "Kaiser-Wilhelm-Gesellschaft" /Spoločnosť cisára Wilhelma/ (dnešná: Spoločnosť Maxa Plancka ("Max-Planck-Gesellschaft")). Tento úrad zastával až do roku 1930.
V rokoch 1905 až 1921 bol Harnack generálnym riaditeľom Kráľovskej knižnice ("Königliche Bibliothek"), ktorá bola v roku 1918 premenovaná sa Pruskú štátnu knižnicu ("Preußische Staatsbibliothek"), dnes Štátna knižnica v Berlíne ("Staatsbibliothek zu Berlin").
V oblasti zahraničnej politiky sa Harnack angažoval za porozumenie medzi Anglickom a Nemeckom, bojoval proti všenemeckému imperializmu. Volal po zmierení a vyrovnaní, ale zároveň podpísal aj tzv. "Manifest 93", v ktorom sa okrem iného označujú Angličania aj ako klamári. Jeho tzv. kulturprotestantské (ovplyvnené súdobým tzv.: "Kulturprotestantismus") národné dejiny obsahovali aj zmienku o akejsi pripravenosti či schopnosti Nemecka inkulturovať v tzv. vazalských štátoch na Východe nemeckú kultúru. Porážku Nemecka v prvej svetovej vojne a novembrovú revolúciu 1918/19 vnímal Harnack ako prechod ku demokracii a socializmu. Proti tejto línii väčšinového protestantizmu, ktorý zmýšľal skoro úplne protirepublikánsky, si konzervatívny republikán zvolil radšej sociálnu demokraciu Weimarskej republiky.
Adolf von Harnack bol aj politickým spisovateľom: vo svojom spise "Augustin", vydanom v roku 1922, Harnack postuloval svoje politicko-teologické požiadavky po „novom augustinizme“, v ktorom „ úcta pred Bohom ako prameňom všetkých dobier preniká poznanie a zmýšľanie človeka, vytvára pravú slobodu a tvorí zväzok medzi spravodlivosťou a pokojom“. Harnackov pohľad sa v tomto spise orientoval predovšetkým na obnovenie kultúry v zmysle prehĺbeného duchovného idealizmu, samozrejme, bez odmietania výdobytkov moderného sveta. O vtedy veľmi populárnej knihe Oswalda Spenglera "Untergang des Abendlandes", s ktorou sa po roku 1918 tiež intenzívne zaoberal, Harnack napísal, že vynecháva len jedno jediné meno: Augustín. Veľkej chvály sa Harnackovi práve za jeho spis Augustin dostalo od básnika Gerharta Hauptmanna, s ktorým bol od roku 1909 istý čas v úzkom kontakte.
Harnack dostal aj viaceré vyznamenania. V roku 1902 rád Pour le mérite für Wissenschaft und Künste (jedno z pruských najdôležitejších vyznamenaní: Za zásluhy v oblasti vedy a kultúry), v rokoch 1923 až 1930 bol dokonca jeho kancelárom. Za svoje zásluhy bol 22. marca 1914 pri príležitosti otvorenia novej budovy Kráľovskej knižnice (Unter den Linden 8) diplomom, datovaným na 9. jún 1914, povýšený do pruského šľachtického stavu. V roku 1925 bol ako prvý vyznamenaný "Harnack-Medaille" (Harnackova medaila) Spoločnosti cisára Wilhelma. V roku 1926 bol vyznamenaný tzv. "Adlerschild der Deutschen Reiches".
Adolf von Harnack zomrel po krátkej chorobe v roku 1930.
Vplyv.
K Harnackovym žiakom a žiačkam patrili viaceré generácie teológov, ako napr. neskôr medzinárodne uznávaný cirkevný historik a teológ Ernst von Dobschütz (1870 - 1934), Dietrich Bonhoeffer a v zimnom semestri 1904 aj neskorší marburgský profesor Nového zákona Rudolf Bultmann.
Ako najvyššie vyznamenanie za výnimočné zásluhy udeľuje dnes Spoločnosť Maxa Plancka Medailu Adolfa von Harnacka (Adolf-von-Harnack-Medaille).
Harnackovo teologické dielo sa vyznačuje odmietaním Starého zákona a zreteľným antijudaizmom. Z tohto dôvodu v ňom pápež Benedikt XVI. videl teológa, ktorý vlastne rozvinul dedičstvo starovekého kresťanského heretika Marciona (85 - 160), ktorý chcel kresťanstvo oslobodiť z akéhokoľvek spojenia so Starým zákonom.
Rodina.
Adolf von Harnack bol synom teológa Theodosia Harnacka, profesora na Universität Dorpat. Jeho dvojča Axel bol matematik, mladší brat Erich farmakológ a najmladší brat Otto literárnym vedcom.
Adolf Harnack sa 27. Decembra 1879 v Lipsku oženil s Amaliou Thiersch (31. August 1858, Erlangen – 28. December 1937, Berlín). Amalia bola dcérou profesora chirurgie a štátneho radcu Saského kráľovstva v oblasti medicíny Carla Thierscha (1822 – 1895), profesora na Universität München, Erlangen a Leipzig a jeho manželky Johanny Freiin von Liebig, dcéry chemika Justa von Liebiga (1803 – 1873). Adolf Harnack mal spolu s manželkou sedem detí.
Ich syn Ernst von Harnck (1888 – 1945) sa angažoval v SPD, počas nacistickej diktatúry bol prenasledovaný, keďže sa podieľal na atentáte na Hitlera 20. júla 1944, nakoniec bol popravený. Najmladší syn Axel von Harnack (1895 – 1974) bol historik a filológ, súkromný docent na Universität Tübingen. Dcéra Agnes von Zahn-Harnack (1884 - 1950) bola prominentnou zástupkyňou meštianskeho hnutia žien a členkou Deutsche Demokratische Partei. Vydala sa za ministerského úradníka Karla von Zahna. Dcéra Elisabet von Harnack (1892 – 1976) bola významnou sociálnou pracovníčkou.
Harnckovymi synovcami boli Arvid Harnack (1901 – 1942), popravený nacistami za protinacistický odboj, a jeho brat Falk Harnack (1913 – 1991), režisér a tiež člen protinacistického odboja.
Literatúra.
Články

</doc>
<doc id="94035" url="https://sk.wikipedia.org/wiki?curid=94035" title="Gerhard Gentzen">
Gerhard Gentzen

Gerhard Karl Erich Gentzen (* 24. november 1909, Greifswald – † 4. august 1945, Praha) bol nemecký matematik.
V rokoch 1944-1945 pracoval na Pražskej univerzite. Venoval sa hlavne základom matematiky a matematickej logike (Gentzenov formálny systém). 
Tesne po skončení 2. svetovej vojny bol 7. mája 1945 podobne ako iní Nemci za svoj pôvod zatknutý. Zomrel hladom 4. augusta 1945.

</doc>
<doc id="94036" url="https://sk.wikipedia.org/wiki?curid=94036" title="David Hartley">
David Hartley

David Hartley (* 21. jún 1705, Halifax, Spojené kráľovstvo – † 28. august 1757, Bath) bol anglický filozof a lekár, spoluzakladateľ asociačnej psychológie.
V roku 1736 bol zvolený za člena Kráľovskej spoločnosti.

</doc>
<doc id="94037" url="https://sk.wikipedia.org/wiki?curid=94037" title="Genus proximum">
Genus proximum

Genus proximum (lat.) je najbližší rod, t. j. bezprostredne širšia trieda predmetov, do ktorej ako druh vstupujú skúmané predmety.

</doc>
<doc id="94038" url="https://sk.wikipedia.org/wiki?curid=94038" title="Pavel Hartl">
Pavel Hartl

Doc. PhDr. Pavel Hartl, CSc. je český psychológ.
Pavel Hartl vyštudoval psychológiu a pedagogiku na Filozofickej fakulte Karlovej univerzity v Prahe, kde dnes prednáša na katedre andragogiky. Venoval sa pedagogickej psychológii, psychoterapii, sociálnej patológii, v poslednom čase ako teoreticky, tak organizačne najmä vzdelávaniu dospelých. Publikoval množstvo kníh, skrípt a článkov v odborných časopisoch. 

</doc>
<doc id="94039" url="https://sk.wikipedia.org/wiki?curid=94039" title="Geochémia">
Geochémia

Geochémia je veda skúmajúca chemické zloženie Zeme. Skúma obsah, distribúciu a migračné procesy chemických prvkov a ich izotopov v zemskom telese, ako aj ich interakcie s atmosférou, hydrosférou a biosférou.
Za zakladateľov modernej geochémie sú považovaní sovietsky geológ Vladimir Ivanovič Vernadskij a nórsky geológ Victor Goldschmidt.
Rozdelenie.
Geochémia sa rozdeľuje na viaceré odbory:

</doc>
<doc id="94041" url="https://sk.wikipedia.org/wiki?curid=94041" title="Étienne Geoffroy Saint-Hilaire">
Étienne Geoffroy Saint-Hilaire

Etienne Geoffroy Saint-Hilaire (* 15. apríl 1772, Étampes, Francúzske kráľovstvo – † 19. jún 1844, Paríž) bol francúzsky prírodovedec.
Člen a od roku 1833 prezident francúzskej AV. Prvý profesor zoológie v Múzeu, člen Napoleonovej expedície do Egypta (1798 – 1801), kde objavil rad nových živočíchov; po návrate založil v Paríži prvú európsku ZOO.
Étienne Geoffroy Saint-Hilaire bol evolucionista, stúpenec Lamarcka a odporca Cuviera. Pri klasifikovaní živočíchov dospel k poznatku o existencii spoločných čŕt v štruktúre všetkých stavovcov.

</doc>
<doc id="94042" url="https://sk.wikipedia.org/wiki?curid=94042" title="Heinz Hartmann">
Heinz Hartmann

Heinz Hartmann (* 1894 – † 1970) bol pôvodom rakúsky psychiater žijúci v USA. Bol predstaviteľom psychoanalýzy, prenášal ju do pedagogickej praxe.

</doc>
<doc id="94043" url="https://sk.wikipedia.org/wiki?curid=94043" title="Geofyzika">
Geofyzika

Geofyzika je veda o fyzikálnych vlastnostiach Zeme a fyzikálnych procesoch na povrchu, vnútri a v najbližšom okolí zemského telesa. Geofyzika má veľmi široký predmet výskumu a zahŕňa aj fyzikálne aspekty ďalších náuk o Zemi. V užšom zmysle slova označuje len fyziku tuhého zemského telesa. Člení sa na fyziku pevnej časti zemského telesa, fyziku atmosféry a fyziku hydrosféry.
Geofyzika skúma:
Aplikovaná geofyzika - vychádzajúc z poznatkov (základnej) geofyziky sa zaoberá vrchnou časťou zemskej kôry a významne prispieva k riešeniu úloh v širokom spektre odborov súvisiacich s horninovým prostredím (nerastné suroviny, geológia, environmentálne záťaže, stavebníctvo, archeológia a i.).
Základné poznatky geofyziky pochádzajú už z Newtonových čias. Jednotlivé geofyzikálne disciplíny sa vyvíjali často nerovnomerne a vo vzájomnej izolácii. Ako samostatný vedný odbor sa začala geofyzika formovať až na začiatku 20. storočia a vyvíja sa úzko spätá s inými vedami o Zemi, predovšetkým s geológiou, geografiou, geodéziou, geochémiou a astronómiou.

</doc>
<doc id="94044" url="https://sk.wikipedia.org/wiki?curid=94044" title="Klaus Hartmann">
Klaus Hartmann

Klaus Hartmann (* 5. september 1925, Berlín, Nemecko – † 30. jún 1991, Tübingen) bol nemecký filozof.
Zaoberal sa problémami zdôvodnenia sociálnej filozofie, špeciálne podnetmi zo strany ontológie a dialektiky (Hegel, von Stein, Marx, Sartre).

</doc>
<doc id="94045" url="https://sk.wikipedia.org/wiki?curid=94045" title="Fyzická geografia">
Fyzická geografia

Fyzická geografia je odvetvie geografie, ktoré skúma zákonitosti formovania a dynamiky prírodnej zložky krajinnej sféry. Venuje sa poznávaniu prírodného prostredia, v ktorom človek žije a tvorí. 
Predmetom skúmania fyzickej geografie je teda fyzicko-geografická sféra. Fyzicko-geografická sféra sa skladá z viacerých sfér:
Podľa niektorých definícií sem nepatrí kryosféra (je to de facto hydrosféra), poprípade pedosféra (prienik biosféry, hydrosféry a litosféry). Slovenskí geografi sa najčastejšie prikláňajú k názoru, že fyzickogeografická sféra má 5 zložiek (a to pedosféra áno, kryosféra nie).

</doc>
<doc id="94047" url="https://sk.wikipedia.org/wiki?curid=94047" title="Geokracia">
Geokracia

Geokracia (gr.) je prevládanie pevniny na Zemi v geologických epochách, keď sa moria prehĺbili a súš plošne prevládala.

</doc>
<doc id="94048" url="https://sk.wikipedia.org/wiki?curid=94048" title="Hárún ar-Rašíd">
Hárún ar-Rašíd

Hárún ar-Rašíd ( – "Áron Spravodlivý") (* 17. marec 763, Rej, Irán – † 24. marec 809) bol piaty kalif z dynastie Abbásovcov v rokoch 786809. Je to tradičný hrdina arabského a islamského folklóru (zbierka Tisíc a jedna noc).
Meno.
Jeho celé arabské meno je Hárún ibn Muhammad ibn Abd Alláh ibn Muhammad ibn Alí ibn Abd Alláh ibn Abbás ibn Abd al-Muttalib ibn Hášim ibn Abd Manaf ().
Životopis.
Hárún ar-Rašíd bol synom tretieho abbásovského kalifa Al-Mahdího a jeho manželky Al-Chajzurán, bývalej otrokyne z Jemenu, ktorá mala silný vplyv na vládu svojho muža, ako aj jeho nasledovníkov – synov al-Hádího a Hárúna. V mladosti, v rokoch 780 a 782, viedol vojenskú výpravu proti Byzantskej ríši. Dohodnutá mierová zmluva po druhej výprave mu priniesla titul ar-Rašíd ("spravodlivý").
14. septembra 786 zomrel za nejasných okolností jeho brat a vtedy vládnuci kalif al-Hádí, čo Hárúnovi otvorilo cestu na trón. Hlavným vezírom (veľkovezírom) jeho vlády sa stal Jahjá ibn Chálid z vplyvnej perzskej rodiny Barmakiovcov. Hárún na jeho radu pozval do Bagdadu veľa učencov prevažne z Indie. Traduje sa, že pred prijatím islamu boli barmakovci budhisti. Členovia rodu Barmak sa stali vezírmi kalifov a udržiavali si silné politické postavenie. Jahjá ibn Chálid sa stal hlavným vezírom a jeho syn Džafar ibn Jahjá vezírom kalifa Hárúna ar-Rašída a fakticky kontrolovali celú štátnu administratívu. Boli považovaní za patrónov mnohých vied a umení. V Bagdade zanechali mnoho významných stavieb, založili prvé dielne na výrobu papiera a zaslúžili sa o rozvoj písomníctva. Počas vlády Hárúna ar-Rašída bola v Bagdade založená knižnica a centrum pre učencov Bajt al-Hikma - Dom múdrosti. Tu vznikli preklady Pytagora, Aristotela, Galéna, Hippokrata, indického Brahmaguptu.
V roku 803 upadla vezírova rodina do kalifovej nemilosti, Jahjá bol uvrhnutý do väzenia, kde v roku 806 zomrel. Jeho syn Dža’far bol popravený, rozštvrtený a časti tela boli vystavené po stranách mosta v Bagdade po dobu troch rokov. Príčina straty dôvery sa vysvetľuje vzťahom vezíra Dža’fara Barmaka a Hárúnovej sestry Abbásy, ktorí napriek zákazu kalifa splodili syna. Historik Ibn Chaldún spochybnil tento príbeh a ako dôvod uvádza neúctivé správanie členov barmakovskej rodiny a enormný nárast mocenského vplyvu rodiny, čím sa stali reálnou hrozbou kalifa.

</doc>
<doc id="94049" url="https://sk.wikipedia.org/wiki?curid=94049" title="Geolingvistika">
Geolingvistika

Geolingvistika je časť jazykovedy, ktorá skúma všetky jazyky sveta, ich vzťah k územnému rozloženiu, ich význam z hľadiska politického, hospodárskeho a kultúrneho.

</doc>
<doc id="94050" url="https://sk.wikipedia.org/wiki?curid=94050" title="Harvard University">
Harvard University

Harvard University alebo po slovensky Harvardova univerzita (často nesprávne Harvardská univerzita) je najstaršia stále fungujúca univerzita na území Spojených štátov a jedna z najprestížnejších univerzít na svete, nachádzajúca sa v Cambridgei v štáte Massachusetts. Jej najstaršia časť, Harvard College (do 13. marca 1639 názov New College), ktorá je spolu Harvard Extension School (1910) inštitúciou univerzity pre bakalárske štúdium, bola založená v roku 1636 (7. novembra 1636 bola odsúhlasená dotácia na založenie školy). Pomenovaná je podľa duchovného Johna Harvarda, absolventa University of Cambridge, ktorý škole odkázal polovicu svojho dedičstva (780 libier a knižnicu s cca 320 zväzkami kníh).
Harvardova univerzita je súkromnou a výskumnou univerzitou a patrí do Ivy League („Brečtanová liga“), športového združenia ôsmich elitných univerzít na severovýchode USA. Prednášal na nej napríklad William James, C. I. Lewis, Talcott Parsons alebo Hilary Putnam.

</doc>
<doc id="94051" url="https://sk.wikipedia.org/wiki?curid=94051" title="Geomantia (veštenie)">
Geomantia (veštenie)

Geomantia je veštenie zo značiek nakreslených na zemi, prípadne z náhodne hodeného piesku alebo hliny. Využívala sa napríklad pri vyhľadávaní správnych miest pre stavby a pre hroby.

</doc>
<doc id="94052" url="https://sk.wikipedia.org/wiki?curid=94052" title="John Harvard">
John Harvard

John Harvard (* 26. november 1607, Londýn, Spojené kráľovstvo – † 14. september 1638, Charlestown, Massachusetts, USA) bol anglický duchovný pôsobiaci v štáte Massachusetts. Jeho donácia – 780 libier (pol majetku) a knižnica, ktorá obsahovala asi 320 zväzkov kníh vysokej škole New College v Cambridge zabezpečili, že táto univerzita 13. marca 1639 dostala názov Harvardova univerzita. V tom čase išlo len o Harvard college, názov Harvard University dostala až v roku 1780 ustanovením štátu Massachusetts.

</doc>
<doc id="94053" url="https://sk.wikipedia.org/wiki?curid=94053" title="Geomechanika">
Geomechanika

"Geomechanika môže staršie znamenať mechaniku tuhých telies"", pozri mechanika tuhých telies".
Geomechanika (z gréckého slova "γεός" ("geós") = zem) je časť geofyziky:
Geomechanika vznikla ako odvetvie geofyziky začiatkom 20. storočia.

</doc>
<doc id="94054" url="https://sk.wikipedia.org/wiki?curid=94054" title="Ihab Hassan">
Ihab Hassan

Ihab Hassan (* 17. október 1925, Káhira, Egypt – † 10. september 2015, Milwaukee, Wisconsin, USA) bol egyptsko-americký literárny teoretik a spisovateľ, podľa ktorého naozaj umelecké sú iniciatívy alebo udalosti.

</doc>
<doc id="94055" url="https://sk.wikipedia.org/wiki?curid=94055" title="Absolútna geometria">
Absolútna geometria

Absolútna geometria je elementárna geometria vybudovaná deduktívne na základe axióm incidencie, usporiadania, zhodnosti a spojitosti bez použitia axiómy rovnobežnosti. Termín prvýkrát použil maďarský matematik János Bolyai.

</doc>
<doc id="94056" url="https://sk.wikipedia.org/wiki?curid=94056" title="Hathajoga">
Hathajoga

Hathajoga je prvých päť stupňov aštangajogy, fyzické cvičenia:
I. stupeň: Psychohygienické poučky o správaní k okolitému svetu (jama).
II. stupeň: Poučky o zložkách sebavýchovy (nijama).
III. stupeň: Telesné cvičenie, statické polohy (ásana).
IV. stupeň: Dychové cvičenia (pránajáma).
V. stupeň: Odtiahnutie mysle od rušivych vplyvov, ktoré pôsobia na telesné zmysly (pratjahára).

</doc>
<doc id="94057" url="https://sk.wikipedia.org/wiki?curid=94057" title="Analytická geometria">
Analytická geometria

Analytická geometria je geometria, ktorá skúma geometrické objekty algebrickými a analytickými metódami. Vyjadruje ich číslami a rovnicami prostredníctvom sústavy súradníc. Analytická geometria je odvetvie matematiky, v ktorom sú geometrické útvary vyjadrené pomocou čísel; analytická geometria predstavuje prevod geometrických úloh na úlohy algebrické.

</doc>
<doc id="94058" url="https://sk.wikipedia.org/wiki?curid=94058" title="Háthor">
Háthor



</doc>
<doc id="94059" url="https://sk.wikipedia.org/wiki?curid=94059" title="Deskriptívna geometria">
Deskriptívna geometria

Deskriptívna geometria je odvetvie matematiky zaoberajúce sa zobrazovaním trojrozmerného priestoru na
rovinu (nákresňu). Poskytuje metódy, ktoré umožňujú dosiahnuť jednoznačnosť týchto zobrazení a ich čitateľnosť. Cieľom je zobrazenie a skúmanie geometrických vlastností útvarov, napr. v architektúre a strojníctve. 
Medzi základnú metódu patrí premietanie – stredové alebo šikmé.
Za zakladateľa deskriptívnej geometrie je považovaný francúzsky geometer Gaspard Monge (1746 – 1818), ktorý publikoval vedecký systém v diele "Géometrie descpriptive" (1799). Na Slovensku sa o rozvoj zaslúžil český matematik Gabriel Čeněk (1900 – 1956).

</doc>
<doc id="94060" url="https://sk.wikipedia.org/wiki?curid=94060" title="Hauština">
Hauština

Hauština je najdôležitejší čadský jazyk semitsko-hamitskej jazykovej rodiny; druhý najrožšírenejší jazyk medzinárodný dorozumievací prostriedok subsaharskej Afriky (po svahilčine). Hovorí sa ním najmä v Nigérii a Nigeri, používa sa v niektorých častiach Kamerunu, v Čade, v Benine, Togu, Ghane, Burkine a v severných oblastiach Pobrežia Slonoviny. Zapisuje sa latinkou a arabským písmom.

</doc>
<doc id="94061" url="https://sk.wikipedia.org/wiki?curid=94061" title="Euklidova geometria">
Euklidova geometria



</doc>
<doc id="94062" url="https://sk.wikipedia.org/wiki?curid=94062" title="Havajské ostrovy">
Havajské ostrovy

Havajské ostrovy sú súostrovie 130 koralových, sopečných ostrovov, skál a útesov v Tichom oceáne, na ktorom sa nachádza Havaj, federálny štát USA.
Rozkladajú sa približne medzi 19 a 29° severnej šírky. Najväčšie ostrovy sú: Hawai‘i (často prezývaný ako "Big Island"), Maui, Lāna‘i, Moloka‘i, Kaho‘olawe, O‘ahu, Kaua‘i a Ni‘ihau. Hlavné mesto štátu, Honolulu, sa nachádza na ostrove O‘ahu, na ktorom žije asi 70% Havaja.
Vznik.
Súostrovie vzniklo sopečnou činnosťou nad oblasťou oslabeného zemského plášťa, v ktorom sa nachádza milióny rokov horúca škvrna (po angl. "hotspot") približne v hĺbke 52 kilometrov. Severozápadné ostrovy sú staršie, čo sa odráža aj na ich stupni erodovaného povrchu. V posledných 200 rokoch je aktívna vulkanická činnosť iba na ostrove Havaj a na podmorskej sopke Lo‘ihi, ktorá zatiaľ nevyrástla nad morskú hladinu.
Ostrovy sa skladajú z čadičových láv, čo súvisí so zložením magmy v oblasti horúcej škvrny.
Delenie.
POZN: V slovách severozápadné a juhovýchodné sa tu niekedy píše malé začiatočné písmeno.

</doc>
<doc id="94065" url="https://sk.wikipedia.org/wiki?curid=94065" title="Metrická geometria">
Metrická geometria

Metrická geometria je geometria, v ktorej považujeme dva obrazce za ekvivalentné (rovnaké) nezávisle od polohy, v akej sú, ak možno jeden obrazec na druhý previesť posunom (transláciou) v rovine a ich otočením (rotáciou). Metrická geometria je teória invariantov vzhľadom na všetky možné pohyby roviny v sebe samej.

</doc>
<doc id="94067" url="https://sk.wikipedia.org/wiki?curid=94067" title="Neeuklidovská geometria">
Neeuklidovská geometria

Neeuklidovská geometria je geometrický systém odlišný od euklidovskej geometrie. Tvorcami neeuklidovskej geometrie sú Nikolaj Ivanovič Lobačevskij, Carl Friedrich Gauß, János Bolyai, Georg Friedrich Bernhard Riemann.
Vety neeuklidovskej geometrie sa líšia od viet euklidovskej geometrie, napríklad súčet uhlov trojuholníka je tu menší ako dva pravé uhly (180°).
Neeuklidovské geometrie majú dôležitú úlohu v súčasnej teoretickej fyzike (teória relativity, kvantová mechanika).

</doc>
<doc id="94068" url="https://sk.wikipedia.org/wiki?curid=94068" title="Karel Havlíček Borovský">
Karel Havlíček Borovský

Karel Havlíček Borovský vlastným menom Karel Havlíček (* 31. október 1821, Borová u Přibyslavi – † 29. júl 1856, Praha) bol český básnik, novinár a politik. 
Pripisuje sa mu výrazný vplyv pri vzniku a formovaní českej žurnalistiky, satiry a literárnej kritiky. Prívlastok Borovský, ktorým podpisoval svoje diela odvodil od svojho rodiska.
Bol prívržencom ideológie austroslavizmu.
V roku 1846 Havlíček navštívil litoměřický biskupský cintorín, kde sa zhrozil, že hrob Karla Hynka Máchu nie je nijako označený. Zasadil sa o vytvorenie náhrobku, ktorý je dnes na pražskom Vyšehrade. V roku 1848 navrhol a presadil premenovanie pražského Koňského trhu na Václavské náměstí a tiež Dobytčího trhu na Karlovo náměstí. Neúspešne presadzoval zriadenie prvej českej priemyslovej školy.

</doc>
<doc id="94070" url="https://sk.wikipedia.org/wiki?curid=94070" title="Joseph Haydn">
Joseph Haydn

Franz Joseph Haydn (* 31. marec 1732, Rohrau, Rakúsko – † 31. máj 1809, Viedeň) bol rakúsky hudobný skladateľ.
Životopis.
V rokoch 1739 až 1749 bol "Sängerknabe" (speváčik) svätoštefanského dómu vo Viedni. Od 1759 do 1761 pôsobil ako kapelník grófa Morzina v Lukavici pri Plzni, potom až do roku 1790 ako kapelník kniežaťa Esterháziho najprv v Eisenstadte, neskôr v Eszterháze. Posledné roky prežil vo Viedni.
Charakteristika tvorby.
Význam Josepha Haydna pre vývoj hudby je nesporný. Upevnil klasicizmus a jeho zásady ako hudobný štýl. Významne sa zaslúžil o rozvoj sonátovej formy a symfónie. Nazýva sa preto aj "otcom symfónie". Položil tiež základy formy sláčikového kvarteta. Rozšíril orchester o nové nástroje a objavil tak jeho nové možnosti. To sú len najdôležitejšie prvky, ktorými Haydn navždy ovplyvnil smerovanie hudby. 
Samotné Haydnove diela sa vyznačujú sviežou, ľahkou melodikou a jasnými harmóniami. Je tvorcom najčistejšieho klasicistického štýlu. 
Dielo.
Dielo Josepha Haydna je až neuveriteľne rozsiahle. Dodnes sa na repertoári udržali viaceré jeho symfónie, z ktorých je veľmi známa najmä druhá veta "Symfónie č.94 G dur "S úderom tympanov", nazvaná Angličanmi "The Surprise" ("Prekvapenie"). 
Z koncertov sú najvýznamnejšie dva violončelové. Ďalšie koncerty sú hodnotné okrem iného vďaka zriedkavému výberu sólového nástroja - ide o trúbkový a hobojový koncert. Zvlášť prvý z menovaných je veľmi známy. 
Haydn patrí k najvýznamnejším skladateľom sláčikových kvartet v dejinách. Jeho diela tvoria základ repertoáru týchto komorných hudobných telies. Druhá veta "Cisárskeho" kvarteta C dur č. 62 "(op.76 č.3), ktorú zložil ako cisársku hymnu Gott erhalte, sa stala melódiou nemeckej štátnej hymny. 
Oratóriá ""Stvorenie" a "Ročné obdobia"" vytvoril Haydn na sklonku života. 

</doc>
<doc id="94073" url="https://sk.wikipedia.org/wiki?curid=94073" title="Geopolitika">
Geopolitika

Geopolitika je myšlienkový smer snažiaci sa využitím poznatkov z geografie porozumieť problémom sveta a jeho politického vývoja. 
Geopolitika bola v minulosti často zneužitá na ospravedlnenie agresívnej a dobyvačnej politiky alebo
predurčenosti jednej časti sveta (národa) na ovládanie iných (nacizmus).

</doc>
<doc id="94075" url="https://sk.wikipedia.org/wiki?curid=94075" title="Geosynklinála">
Geosynklinála

Geosynklinála je rozsiahla labilná sedimentačná časť zemskej kôry, ktorá sa vyznačuje dlhšie trvajúcim poklesom. Názov "geosynklinála" zaviedol americký mineralóg a geológ J.D. Dana. V geosynklinálach prebiehajú dlhé obdobia usadzovania úlomkov hornín z priľahlých pevnín. Vrstvy týchto sedimentov môžu dosahovať hĺbku až 10 km. Počas nasledujúcich tektonických pohybov sa začnú tvoriť vrásy, vrásové prešmyky ako aj príkrovy, čo zapríčiní vyzdvihovanie sedimentárnych súvrství do veľkých výšok, čo môže mať za následok vznik pásmových pohorí. 
Dnes všeobecne uznávaná teória globálnej tektoniky teóriu geosynkinál prekonala. Napriek tomu že geosynklinálna koncepcia nebola správna, vo svojej dobe správne definovala niektoré fázy kontinentálnej kolízie. Za gosynklinály sú dodnes niekedy označované predĺžené oceánske panvy pozdĺž kontinentov. Všeobecne sa odporúča termín geosynklinála nepoužívať.
Starší a súčasný pohľad na geosynklinály.
V druhej polovici 19. storočia americkí geológovia James Hall a J.D. Dana na základe výskumu Apalačské pohoria vyslovili takzvanú geosynklinálnu koncepciu vzniku pohorí. Pred všeobecným prijatím teórie platňovej tektoniky sa niektorí geológovia domnievali, že geosynklinály sú rozsiahle priehlbeniny zemskej kôry, ktoré vznikajú v bezprostrednej blízkosti pevnín, v moriach strednej hĺbky (asi 200 - 1000 m), ktorých dno počas tohto procesu poklesávalo. Poklesávanie morského dna blízko pevnín, na rozdiel od dnešnej predstavy, odôvodňovali tým, že sa v týchto oblastiach zemská kôra ľahšie ohýba. Po dosiahnutí kritickej hĺbky asi 14 km, podľa ich predstáv dochádzalo k horizontálnemu stlačeniu más sedimentov a následnému vzniku pásmového pohoria. Dnes sa geosynklinály nepovažujú za príčinu vzniku pohorí, ale za jeden z javov, ktorý predchádza ich výzdvihu a zapadá do koncepcie globálnej platňovej tektoniky.
Geosynklinálne oblasti.
Zo štúdia geosynklinál, bola evidentná existencia paralelných pásov s odlišným typom sedimentov. Z pohľadu dnešnej koncepcie platňovej tektoniky možno tieto oblasti charakterizovať nasledovným spôsobom:

</doc>
<doc id="94076" url="https://sk.wikipedia.org/wiki?curid=94076" title="He">
He

He alebo HE môže byť:

</doc>
<doc id="94077" url="https://sk.wikipedia.org/wiki?curid=94077" title="Ferdinand Daučík">
Ferdinand Daučík

Ferdinand Daučík (* 30. máj 1910, Šahy – † 14. november 1986, Alcalá de Henares, Španielsko) bol slovenský futbalista a tréner. Do celosvetového povedomia sa zapísal ako jeden z najúspešnejších trénerov FC Barcelona, no významné úspechy dosiahol i s Athleticom Bilbao či Atléticom Madrid.
Osobný život.
Daučík bol dobrým osobným priateľom s Ladislavom Kubalom, futbalistom slovenského pôvodu, ktorého viedol z pozície trénera v Barcelone a na ktorého sa často nahliada ako na jedného z najlepších futbalistov histórie. Kubala si neskôr vzal za ženu Daučíkovú sestru Annu Violu. Ich syn a Daučíkov synovec Branko bol tiež futbalista, ktorý hrával okrem iného za AC Miláno a Espanyol Barcelona. Daučíkov syn, Yanko Daučík bol zase prvým z doteraz len dvoch Slovákov, ktorý si zahrali za Real Madrid (druhým bol Peter Dubovský), tiež však hrával za Atlético Madrid či Espanyol.
Hráčska kariéra.
Ako 17-ročný hrával za KFC Komárno, v roku 1930 sa stal hráčom I.ČsŠK Bratislava, odkiaľ po piatich rokoch prestúpil do Slavie Praha. Počas päťročného pôsobenia v „zošívanom“ drese prispel k zisku štyroch majstrovských titulov a ako kapitán priviedol tím k triumfu v Stredoeurópskom pohári, v tom čase najvýznamnejšej medzinárodnej klubovej súťaži.
Ako tretí Slovák v histórii a jeden z mála Slovákov pred druhou svetovou vojnou sa dokázal presadiť v reprezentácii Československa. Prvý medzištátny zápas odohral 14. júna 1931 vo Varšave proti Poľsku (4 : 0). Bol účastníkom MS 1934, kde sa Československo dostalo až do finále a kontroverzne prehralo. Zúčastnil sa aj MS 1938, kde nastúpil vo všetkých troch zápasoch, s Holandskom (3 : 0) a s Brazíliou (1 : 1 a 1 : 2). V reprezentácii ČSR odohral v rokoch 1931 – 1938 15 zápasov. Jeden štart si pripísal aj v drese Slovenska, 22. novembra 1942 proti Nemecku (2 : 5). Kuriozitou je, že v tom čase pôsobil pri reprezentácii ako zväzový poradca - tréner a v stretnutí nastúpil aj ako hráč.
Trénerská kariéra.
S trénerskou kariérou začínal pri doraste Slavie Praha. V roku 1942 sa vrátil do Bratislavy, s ŠK Bratislava získal dva majstrovské tituly, pričom najmä sezóna 1943/44 bola suverénna, v 22 zápasoch nastrieľali belasí 121 gólov. V rokoch 1942 – 1944 viedol reprezentačné mužstvo Slovenska, v siedmich zápasoch dosiahol jediné víťazstvo (Rumunsko 1 : 0), jednu remízu a päť prehier. V roku 1948 viedol mužstvo Československa v dvoch zápasoch, v Bazileji so Švajčiarskom (1 : 1) a v prvom zápase česko-slovenskej reprezentácie na bratislavskom Tehelnom poli s Rakúskom (3 : 1). Po nástupe komunizmu v ČSR si odsedel dva roky vo väzniciach v Nových Zámkov a v Leopoldove, neskôr bol v pracovnom tábore v Novákoch. V tomto období trénoval divízny klub Sokol NV Prievidza . 
Cez Rakúsko a Taliansko ušiel do Španielska, kde sa stal trénerom katalánskeho veľkoklubu FC Barcelona. Prvý ligový zápas s Daučíkom na lavičke odohrala Barcelona 10. septembra 1950, Real San Sebastian rozdrvila 8 : 2. . O dva týždne, 24. septembra 1950 si odniesol nádielku Real Madrid, prehra 2 : 7 je dodnes najvyššou prehrou „bieleho baletu“ v histórii "El Clásico" . V sezóne 1951/52 zasiahol do hry po ročnom zákaze činnosti už aj Daučíkov švagor Ladislav Kubala. Táto sezóna patrí k najúspešnejším v histórii klubu, Barcelona získala päť trofejí - majstrovský titul, Španielsky pohár (vtedy nazývaný "Copa del Generalissimo"), "Copa Eva Duarte" (Španielsky Superpohár), "Latinský pohár" (súťaž majstrov Španielska, Portugalska, Talianska a Francúzska) a "Copa Martini &amp; Rossi" (predchodca dnešného Superpohára, v ktorom sa stretli víťaz Latinského pohára a víťaz Stredoeurópskeho pohára). Počtom trofejí v jednej sezóne prekonal tento výsledok až v roku 2009 tím Pepa Guardiolu. V nasledujúcej sezóne 1952/53 si Barca zopakovala double a v roku 1953 tretí krát v rade vyhrala národný pohár. Počas štyroch rokov získal Daučík s tímom celkom deväť trofejí, čím sa stal na dlhé desaťročia najúspešnejším trénerom v histórii klubu. Prekonal ho až v 90. rokoch minulého storočia Holanďan Johan Cruyff (11 trofejí) a neskôr Josep Guardiola (14 trofejí). Daučík bol úspešný aj na ďalších trénerských pôsobiskách, s Athleticom Bilbao získal double (1956), Atlético Madrid priviedol do semifinále Európskeho pohára majstrov 1958/59, ďalší triumf v Španielskom pohári pridal s Realom Zaragoza (1966). Ako tréner Betisu Sevilla bol pri debute svojho syna Yanka v lige. V Primera División má na svojom konte 488 zápasov v deviatich rôznych kluboch, najviac zo všetkých zahraničných trénerov . Táto bilancia zahŕňa 234 víťazstiev, 95 remíz a 159 prehier. Ďalších 126 stretnutí si pripísal v druhej španielskej lige. 
Pôsobenie v Španielsku dvakrát nakrátko prerušil, v sezóne 1959/60 si odskočil do susedného Portugalska na lavičku FC Porto a v roku 1967 odišiel do Kanady, v klube Toronto Falcons sa opäť stretol s Ladislavom Kubalom, v mužstve hrali aj synovia oboch velikánov Branko Kubala a Yanko Daučík , s 20 gólmi najlepší strelec severoamerickej NPSL 1967 . Po návrate zo zámoria trénoval prvoligový RCD Espanyol a niekoľko druholigových klubov. Svoju obdivuhodnú trénerskú kariéru ukončil ako 67-ročný v sezóne 1976/77 na lavičke Sant Andreu. Meno Ferdinanda Daučíka bolo u nás dlhé roky tabu, no do histórie slovenského i španielskeho futbalu sa zapísal nezmazateľnými písmenami.
V roku 2017 o ňom vyšla kniha Útek na lavičku Barcelony, ktorú napísal Mojmír Staško.

</doc>
<doc id="94078" url="https://sk.wikipedia.org/wiki?curid=94078" title="Geotektonika">
Geotektonika

Geotektonika (gr.) je veda, ktorá sa zaoberá stavbou (tektonikou) rozsiahlych štruktúrnych prvkov Zeme, ako aj procesmi, ktoré v nej prebiehajú a silami, ktoré ju formujú.
Niektoré zdroje považujú termín geotektonika za ekvivalentný termínom megatektonika a globálna tektonika. Iné ho považujú za synonymum tektoniky.

</doc>
<doc id="94079" url="https://sk.wikipedia.org/wiki?curid=94079" title="Hebefrénia">
Hebefrénia

Hebefrénia je forma schizofrénie v puberte; psychóza. Prejavuje sa protikladmi v konaní.

</doc>
<doc id="94080" url="https://sk.wikipedia.org/wiki?curid=94080" title="Geragogika">
Geragogika

Geragogika je aplikovaná veda o výchove starších osôb v tzv. treťom veku.

</doc>
<doc id="94083" url="https://sk.wikipedia.org/wiki?curid=94083" title="Hebraizmus">
Hebraizmus

Hebraizmus alebo hebrejizmus je hebrejský jazykový prvok v inom jazyku.

</doc>
<doc id="94085" url="https://sk.wikipedia.org/wiki?curid=94085" title="Hebrejizmus">
Hebrejizmus



</doc>
<doc id="94086" url="https://sk.wikipedia.org/wiki?curid=94086" title="Germáni">
Germáni

Germáni sú príslušníci indoeurópskej skupiny kmeňov sídliacich v severnej, západnej a strednej Európe. Spomedzi týchto kmeňov sa sformovali dnešní Angličania, Flámi, Holanďania, Nemci, Islanďania, Faerčania, Nóri, Dáni a Švédi. Výrazom "Germáni", ktorý pochádza z keltčiny sa označujú jazykovo príbuzné staroveké kmene doložené od železnej doby (od 6. storočia pred Kr.) na severe strednej Európy a v Škandinávii.
V dobe rímskych výbojov (1. storočie pred Kr.) sa zaoberali chovom dobytka, poľnohospodárstvom a lovom.
Do polovice 1. storočia pred Kr. sa postupne presunuli na rieku Vislu, horný tok Labe, Dunaja a Rýna. Tu narazili na Keltov a na hranice Rímskej ríše.
Počas sťahovania národov vytvárali na území Západorímskej ríše od 5. storočia barbarské štáty, z ktorých najvýznamnejším sa stala Franská ríša.

</doc>
<doc id="94088" url="https://sk.wikipedia.org/wiki?curid=94088" title="Germánia">
Germánia

Germánia (latinsky "Germania"), prípadne Magna Germania („Veľká Germánie“) či Germania libera („slobodná Germánia“), bolo v staroveku označenie územia východne od rieky Rýn, ktoré obývali germánske kmene. V dobe okolo prelomu letopočtu, počas vlády cisára Augusta, sa Rimania pokúsili toto územie dobyť a premeniť ho na rímsku provinciu. Avšak po porážke v bitke v Teutoburskom lese, kde v roku 9 po Kr. náčelník Cheruskov Arminius zničil tri rímske légie, ktorým velil Publius Quinctilius Varus, boli Rimania postupne donútení od svojich dobyvateľských zámerov upustiť. Rímske provincie Germania superior (horná) a Germania inferior (dolná) ležiace na ľavom brehu rieky Rýn a boli len malou časťou germánskeho územia, boli zriadené po r. 80.
Geografia a hospodárstvo.
Germánia bola drsná, nehostinná, husto zalesnená a bažinatá krajina, ktorej najväčšie bohatstvo predstavovali jej obyvatelia. Rozkladala sa na území vymedzenom na západe Rýnom ("Rhenus") a na juhu Dunajom ("Danuvius"). Od Sarmatie na východe ju oddeľovala rieka Visla ("Vistula") a pohorie Západné Karpaty. Severnú hranici tvoril Oceán (Severné more) a Svébske more (Baltské more), za nimi sa nachádzala mýtická krajina Thúlé (pravdepodobne Škandinávia). V súčasnosti sa na tomto teritóriu nachádzajú nasledujúce európske štáty: Holandsko, Nemecko, Dánsko, Česko, Poľsko a časti Rakúska a Slovenska. Okrem vlastnej Germánie existovali ešte dve rímske provincie tak isto nesúce tento názov a rozprestierajúce sa západne od Rýna. Dolná Germánia zahŕňala terajšie južné Holandsko, Belgicko a severnú časť nemeckého Porýnia. Horná Germánia zodpovedala svojim rozsahom územiu dnešného Švajčiarska a Alsaska.
Hlavným spôsobom obživy obyvateľov Germánie bolo poľnohospodárstvo. Väčšina Germánov obrábala pôdu, a tak isto veľká časť z nich sa venovala taktiež pastevníctvu. Najčastejšie pestovanými plodinami boli rôzne druhy obilia – pšenica, jačmeň, ovos a žito. V severnejšie ležiacich oblastiach prevládal chov dobytka. Akonáhle ustali rímske snahy o dobytie Germánie, rozvinuli sa medzi Rimanmi a Germánmi čulé kultúrne a predovšetkým obchodné vzťahy. Rozsiahle opevnenia pohraničných oblastí rímskej ríše nedokázali zamedziť vzájomným obchodným stykom. Rimania vyvážali do Germánie keramiku, sklo a železné nástroje, zatiaľ čo z druhej strany Rýna prúdili do ríše jantár, kože a otroci. Obzvlášť jantár bol v Ríme veľmi cenenou komoditou, ktorý si mohli dopriať iba bohatí jedinci. Malý kúsok tejto žltej suroviny mal vtedy vyššiu hodnotu než zdravý otrok. Rímske ženy nosievali jantár okolo krku, pretože verili, že ich ochráni pred chorobami a zachová im ich mladistvý vzhľad.
Dejiny.
Prvé kontakty.
Najkomplexnejším popisom Germánie z dôb rímskej ríše je rovnakomenné dielo z pera historika Tacita. O pôvode mena tejto krajiny Tacitus v roku 98 n. l. napísal:
"„Názov Germánia je vraj nový, daný iba nedávno, pretože si tí, ktorí prvý prekročili Rýn a zahnali Galov, dnešní Tungrovia, vtedy hovorili Germáni. Toto meno patriace jednému kmeňu, nie celému národu, kúsok po kúsku prevládlo, takže ich potom najprv menom Germáni označovali všetci porazení, myslím, že zo strachu, a čoskoro si tak začali hovoriť aj oni sami.“"
Germánia bola obývaná rôznymi kmeňmi prevažne germánskeho, avšak aj keltského či slovanského pôvodu. Kmeňové a etnické zloženie sa menilo po celé stáročia vplyvom asimilácie a migrácie. Znalosti Grékov a Rimanov o národoch žijúcich na severe Európy v dobe pred 2. storočím pred Kr. boli veľmi nízke. V 5. storočí pred Kr. považovali Gréci obyvateľov nevľúdnych severných končín za Keltov. Hérodotos sa zmieňoval rovnako aj o Skýtoch, nebola mu však známa existencia žiadnej inej skupiny kmeňov. Niekedy okolo roku 320 pred Kr. sa Pytheas z Massalie plavil okolo brehov Británie a pozdĺž severného pobrežia Európy. To, čo na svojich cestách videl a popísal, sa javilo neskorším historikom natoľko neskutočné, že mu jednoducho odmietali uveriť. Pytheas bol pravdepodobne prvým človekom zo Stredomoria, ktorý odlíšil Germánov od Keltov.
Koncom 2. storočia pred Kr. došlo k prvému významnejšiemu kontaktu medzi Germánmi a Rimanmi potom, čo kmene Kimbrov a Teutonov napadli Galiu. Po zdolaní tejto germánskej invázie pretrval vzájomný mier medzi oboma národmi ďalších paťdesiat rokov až do začiatku galských ťažení Julia Caesara. Počas nich boli Rimania prinútení k vedeniu troch vojenských výprav proti Germánom. Po prvý krát v roku 58 pred Kr. vyhovel Caesar žiadosti Galov o pomoc proti germánskym Svébom vedeným Ariovistom, ktorí sa o niekoľko rokov skôr usadili vo východnej Galii. Caesar spolu so svojimi germánskymi spojencami z kmeňa Ubiov vypudil Svébov späť za Rýn, odkiaľ títo barbari pôvodne prišli. V roku 55 pred Kr. premohli germánsky Tenkteri a Usipeti kmeň Menapiov v Belgici. Kvôli tomu Caesar postavil most cez Rýn, načo ako prvý Riman vpadol za túto rieku. Dva roky potom Caesar znovu vstúpil na pravý breh Rýna, keď prenasledoval kmene, ktoré pomáhali Galom v odboji proti Rimanom. Germáni poučení predchádzajúcimi neúspechmi sa však stiahli z dosahu rímskych légií a Caesar tak vyšiel naprázdno. Pokračovanie výprav do Germánie zamedzili na niekoľko ďalších desaťročí rímske občianske vojny. Až Augustovo víťazstvo umožnilo Rimanom opäť pomýšľať na podrobenie územia za Rýnom.
Vo svojom diele Zápisky o vojne galskej popísal Caesar kultúrne rozdiely medzi Germánmi, Rimanmi a Galmi. Galovia boli podľa neho, aj cez svoju bojovnosť, schopní prijať civilizáciu, naproti tomu germánske kmene boli vraj príliš divoké a naviac znamenali hrozbu pre rímsku vládu v Galii, a preto mali byť podrobené. Jeho charakteristika barbarských kmeňov severu zdôrazňovala prevahu Ríma. Caesarov opis však vyjadroval aj rímske obavy z germánskych národov a nebezpečenstvá, ktoré stelesňovali.
Drusove a Tiberiove ťaženie.
Potom, čo bolo okolo roku 25 pred Kr. dokončené ovládnutie keltských kmeňov sídliacich v Alpách, započali Rimania s dobývaním krajín ležiacich na sever od tohto pohoria. Nedlho nato boli zriadené kastely pri Bazileji, Zürichu a Oberwinterthuru v dnešnom Švajčiarsku a taktiež oporné body v Xantene ("Castra Vetera"), Bonne ("Bonna") a v Nijmegene ("Noviomagus"). Približne v roku 20 pred Kr. začali Rimania výstavbu cesty z Lugdunu (dnešný Lyon) vedúcu cez Trier až k Rýnu. V rokoch 17/16 pred Kr. zaútočili z Germánie do oblastí na západ od Rýna kmene Sugambrov, Usipetov a Tenkterov, ktoré rozdrvili rímsku légiu pod velením Marca Lollia. Krátko po tejto udalosti sa cisár Augustus odobral do Galie, kde strávil tri roky (15 až 13 pred Kr.) reorganizáciou provincie a jej obrany. Légie rozmiestnené doposiaľ po celej Galii boli v tejto dobe presunuté priamo na ohrozenú rýnsku hranicu, kde boli po dvoch umiestnené do stálych táborov. V roku 15 pred Kr. postúpil Drusus (Augustov nevlastný syn) z terajšieho Tridentu alpskými priesmykmi na sever, zatiaľ čo Tiberius (Drusov brat) podnikol z Galie výpravu smerom na východ pozdĺž severného predhoria Álp. Výsledkom tejto koordinovanej operácie bolo pripojenie Raetie k rímskej ríši.
Po zavŕšení týchto príprav začala v roku 12 pred Kr. pod Drusovým velením rímska invázia do Germánie. Východzími bodmi pri prenikaní na nepriateľské územie boli tábory v Mainzi ("Mogontiacum"), Xantene a Nijmegene. Z tých potom bola strategicky najvýznamnejšie posádka v Mainzi, ktorá sa nachádzala priamo na sútoku Rýna s riekou Mohanom ("Moenus"), a legionársky tábor v Xantene, na sútoku Rýna a Lippe ("Lupia"). Mohan a Lippe predstavovali ideálne zásobovacie trasy zaisťujúce prístup hlboko do vnútra Germánie. Drusus sa vydal najprv na čele rímskeho loďstva pozdĺž brehu Severného mora, pričom si podmanil kmene Frízov a Chaukov, ktorých územie ležalo pri ústi rieky Vezery ("Visurgis"). V ďalšom roku (11 pred Kr.) uskutočnil ťaženie proti vzpurným Sugambrom. Drusus ich však nezastihol v ich sídlach, pretože práve tiahli do poľa proti svojim nepriateľom Chattom. Rimania sa preto obrátili proti Cheruskom, tí však ustúpili pred rímskymi légiami ďalej na východ smerom k Labe ("Albis"). Pri ich stíhaní Drusus vyplienil celé ich územie. Toto ťaženie ale aj tak neskončilo úspechom, pretože neporazení Cheruskovia unikli do bezpečia na východ od Labe.
Cieľom Drusovej kampane v roku 10 pred Kr. sa vedľa Sugambrov stali tentokrát taktiež Chattovia. V tomto roku nechal Drusus vybudovať kanál ("fossa Drusiana"), ktorý spájal Rýn cez "Lacus Flevo" (IJsselmeer) so Severným morom. Týmto počinom bola podstatne skrátená cesta rímskych lodí medzi opornými bodmi na Rýne a ústim Labe. Ťaženie v roku 9 pred Kr. smerovalo proti Chattom a Svébom. Drusus znovu priviedol svoje vojsko k Labe a potom sa vydal naspäť na západ proti Cheruskom. Počas pochodu však spadol z koňa, pričom si privodil zlomeninu nohy a asi po tridsiatich dňoch následkom tohto zranenia podľahol. Tiberius, ktorý sa ponáhľal k svojmu umierajúcemu bratovi, prevzal bezprostredne po jeho skone velenie v Germánii.
Napriek Drusovým úspechom zostával odpor germánskych kmeňov proti rímskej nadvláde stále veľmi urputný. V roku 8 pred Kr. pricestoval Augustus do Galie, aby tu prispel k zintenzívneniu ďalšieho dobývania územia na pravom brehu Rýna. Germáni v uplynulých rokoch zistili, že počty ich bojovníkov budú neustále klesať, zatiaľ čo Rimania sú aj cez utrpené straty schopní privádzať stále väčšie vojska. Niektorí náčelníci boli proto pripravení uzavrieť s Rimanmi tzv. spojenecké zmluvy ("foedus"), ktoré z nich v skutočnosti robili poddaných impériu. Tiberiovo ťaženie v roku 8 pred Kr. znamenalo začiatok zániku Sugambrov ako samostatného kmeňa, pretože kvôli nesmiernym stratám nemohli ďalej odolávať rímskemu tlaku. Tiberius preto časť Sugambrov presídlil na ľavý breh Rýna, kde sa podrobili rímskej autorite. Zbytok populácie tohto kmeňa sa následne připojil k Chattom. Tiberius pokračoval v útokoch do Germánie, v roku 6 pred Kr. sa vzdal velenia. O ďalšom vývoji v pravobrežnej Germánii nám chýbajú až do roku 1 n. l. akékoľvek bližšie informácie.
V roku 2 n. l. viedol Lucius Domitius Ahenobarbus ťaženie proti Hermundurom. Pritom prekročil Labe a dokonca vyjednal zmluvy s niektorými kmeňmi na jeho pravom brehu. Ďalšie vojenské kampane na germánskom území boli podnikané z oblasti Podunajska. Ahenobarbus spolu s legátom Marcom Viniciom opakovane prenikali do priestoru medzi Rýnom a Emžou. Pri jednej spiatočnej ceste sa Ahenobarbus zastavil v krajine Cheruskov. Pretože sa pri tej príležitosti natoľko zaplietol do vnútorných záležitostí kmeňa, rozhorčení Cheruskovia vypovedali zmluvu uzavretú kedysi s Tiberiom. Počas ďalšieho pochodu naspäť k Rýnu nechal Ahenobarbus položiť slávny "pontes longi" – most z fošen (akýsi archaický pontón), cez ktorý prešli jeho vojaci bažiny. V ďalších rokoch pretrvávali nepokoje v celej severnej Germánii.
Založenie provincie.
V roku 4 n. l. sa Tiberius opäť chopil velenia. Krátko potom si podmanil kmeň Chattuariov a o rok neskôr dohodol zmluvu s Chaukmi. Do roku 6 n. l. uzavreli Rimania spojenecké zväzky s väčšinou germánskych kmeňov medzi Rýnom a Labe, čo umožnilo začať výstavbu novej provincie "Germania". Rimania postavili v krajine cesty, založili miestne trhy a budovali kastely. Súčasne boli položené základy mnohých kolónií, ako bol Halberstadt, Hildesheim alebo Waldgirmes. V roku 6 Tiberius si pritiahol Germániu a potom zamieril proti Markomanom. Marobudovo markomanské kráľovstvo, ktoré sa rozkladalo v českej kotline, pokladali Rimania za potenciálnu hrozbu ich kontrole Germánie. K celému podniku bolo vyčlenených 12 légií rozdelených po šiestich do dvoch armád. Prvá mala postupovať z Germánie a jej veliteľom bol Sentius Saturninus, druhú viedol z Norica sám Tiberius. Keď však bol Tiberius vzdialený asi päť dní pochodu od miesta, kde Marobud zhromaždil svoju brannú moc, ktorá mala okolo 75 000 markomanských bojovníkov, obdržal správu o narastajúcom nepokoji v Panónii a v Dalmácii. Ihneď potom prikázal svojim legionárom zastaviť postup, zároveň s Marobudom uzavrel mierovú zmluvu. Tento prvý vážny nezdar bol iba predzvesťou budúcich ťažkostí.
Rok nato ustanovil Augustus novým správcom Germánie Publia Quinctilia Vara na miesto Tiberia, ktorý sa vtedy trápil s panónskym povstaním. Varovou úlohou bolo zaistiť, aby s Germánmi zmluvne ujednané dane a dodávky obilia boli (aj napriek neúrodám) spoľahlivo plnené, pretože ich bolo treba k nerušenému zásobovaniu rímskych vojsk operujúcich v Panónii. Táto skutočnosť spolu s tým, ako silnel rímsky vplyv v Germánii vďaka obchodu a budovaniu prvých rímskych sídel, Varovi jeho pozíciu nijako neuľahčovalo. Nespokojnosť so stratou slobody medzi germánskymi kmeňmi vytrvalo narastala a nie príliš vľúdne zaobchádzanie Rimanov s porazenými ich ešte viac zhoršovalo. Zrejme v auguste v roku 9 vyrazil Varus s celým svojim vojskom piatich légií z letného tábora pri Vesere v blízkosti územia Cheruskov (ktorých náčelníci Arminius, Segimer a Segestes boli v jeho doprovode) k Rýnu. Na ceste sa však dopočul o tom, že členovia niektorých neďaleko sídliacich kmeňov povraždili na ich pôde ostávajúcich Rimanov.
Na tento čin zareagoval Varus okamžitým začatím ťaženia proti vzbúreným kmeňom. V predvečer výpravy Varus usporiadal hostinu, počas ktorej ho Segestes upozornil, že Arminius a Segimer plánujú proti nemu spiknutie, ale ako sa zdá, Varus toto varovanie nepočúval. Po menšej rozpore so svojim synovcom Asprenom sa Varus rozhodol oddeliť od svojho vojska dve légie, ktoré pod Asprenovým velením pokračovali k pôvodnému cieľu. S týmito oddielmi išli taktiež ženy a deti. Aby vynahradil stratu týchto vojenských síl, požiadal Varus prítomných kmeňových vodcov o pomocné zbory, ktoré mu ich ochotne prisľúbili.
Bitka v Teutoburskom lese.
Presné miesto stretnutia nie je doposiaľ známe. Podľa všeobecne prijímaného názoru sa bojisko nachádzalo na kopci Kalkriese v blízkosti dnešného Osnabrücku v Dolnom Sasku. Tým, kto vyprovokoval a inicioval povstanie, boli podľa Tacita Chattovia, Marsovia, Brukterovia a predovšetkým Cheruskovia, pričom samotný začiatok vzbury možno vypozorovať zrejme pri prvých menovaných. Sídla tohto kmeňa leželi smerom na juh, kam taktiež tiahol Varus na čele svojich légií. Jeho sprievodcovia boli tí istí náčelníci, ktorí sa zaviazali poskytnúť mu svoje vojenské sily. Nedlho potom sa náčelníci od Varovho vojska oddelili, údajne preto, aby zmobilizovali svojich bojovníkov, s ktorými mali na dohodnutom mieste posilniť Rimanov.
S pribúdajúcou dobou pochodu intenzita nepriateľských útokov na rímske vojsko narastala, pričom Varus usúdil, že bude vhodné prejsť územím močiarov, pretože tento typ terénu sťažoval nepriateľom ich neustále ataky. Pretože však nebolo možné sa tu utáboriť, Rimania museli podstúpiť nočný pochod. Akonáhle narazili na prijateľné miesto na postavenie tábora, rozbili tu na začiatku septembra svoje ležanie, v ktorom zotrvali asi dva alebo tri dni. Počas tejto doby zatiaľ barbari využili na preskupenie svojich síl. Keď sa Rimanom nepodarilo dorážajúce germánske vojsko zahnať výpadmi a naopak počet nepriateľov stále stúpal, rozhodol Varus o uskutočnenie bitky.
Ako presne následný boj prebiehal, nie je známe, ale pravdepodobné je, že Rimania v ňom mali spočiatku navrch. Pri prenasledovaní zdanlivo utekajúcich Germánov sa však vzdialili od svojho tábora, ktorý im poskytoval ochranu. Presne tento moment využili oddiely dobre schovaných barbarov na krídlach Rimanov k svojmu útoku. Varove dosiaľ víťaziace vojska boli vo chvíli obkľúčené z troch strán a ihneď prepukli k panike. Bitka sa zmenila na masaker Rimanov a iba malá časť z nich sa z bojovej vravy zachránila útekom do míľu vzdialeného tábora. Kvôli nedostatku vojakov na jeho obranu nezostalo Varovi nič iné len zmenšiť svoj tábor, čo naznačuje, že v tomto okamihu mu chýbala zrejme viac než polovica celého mužstva. Vedomý si beznádejnosti postavenia svojho vojska si Varus nakoniec ľahol na svoj meč. Jeho vojaci sa ho pokúsili dôstojne pochovať a spopolniť jeho pozostatky, než sa tak stalo, zmocnili sa Germáni tábora. Obhorenému Varovmu telu bola odťatá hlava, ktorú Arminius poslal Marobudovi. Zostatky zúfalo bojujúcich legionárov sa potom vzdali barbarom, ktorí ich ale do jedného zmasakrovali a ich veliteľov obetovali v posvätných hájoch na poctu svojim bohom.
Keď bola Augustovi oznámená správa o katastrofe Varovho vojska v Germánii, zo zúfalstva vraj vykríkol: „Quintili Vare, legiones rede!“ („Varus, vráť mi moje légie!“). Dôkazom toho, ako trvalo sa táto prehratá bitka zapísala do povedomia Rimanov, je skutočnosť, že zničené légie (XVII, XVIII, XIX) neboli už nikdy obnovené. Počas jediného krátkeho ťaženia tak Rimania stratili jednu desatinu svojej vojenskej sily. Len nepatrnému počtu z odhadovaných 25 000 mužov sa podarilo uniknúť pohrome. V dôsledku porážky v Teutoburskom lese museli Rimania dočasne rezignovať na podmanenie Germánie, načo sa stiahli späť za Rýn.
Germanikove kampane.
V ďalších troch rokoch sa Tiberius venoval reorganizácii a konsolidácii rýnskej hranice. Vrchné velenie légií na Rýne bolo potom zverené Drusovmu synovi Germanikovi, ktorý musel hneď čeliť vzbure vojakov, ktorí ho po Augustovej smrti v roku 14 chceli vyhlásiť cisárom namiesto neobľúbeného Tiberia. Po potlačení povstania sa Germanicus vypravil proti Marsom. Barbari práve oslavovali akýsi kmeňový sviatok, rímsky útok ich úplne zaskočil. Väčšina ich územia bola preto úplne zničená. V následnom krvipreliatí pobili nemilosrdní Rimani aj ženy, deti a starcov. O rok neskôr začal Germanicus ohromné ťaženie, ktorého cieľom bol kmeň Chattov. V jeho priebehu dorazilo rímske vojsko na miesto bitky v Teutoburskom lese. Ostatky padlých boli pozbierané a dôstojne uložené do pohrebnej mohyle. Rimania potom postúpili k rieke Vesera, kde Germanicus rozdelil svoje vojsko o sile 8 légií na dve časti, ktoré sa mali vrátiť do zimných táborov oddelene. Jedna z armád, ktorej velil Gaius Silius Caecina, sa na spiatočnom pochode k Rýnu ocitla blízko podľahnutiu. Pri pochode cez pontes longi bol Caecina obkľúčený Germánmi, pričom len vďaka svojej taktickej obratnosti (ktorá chýbala Varovi) dokázal so značným vypätím síl odvrátiť pohromu, ktorá by bola porovnateľná s Teutoburským lesom.
Germanicus však neustával vo svojej snahe konečne zdolať odpor barbarov a v roku 16 vytiahol proti Cheruskom. Rímske vojsko počítajúce 8 légií a silné pomocné zbory sa stretlo so silami aliancie germánskych kmeňov pod vedením Arminia v dvoch veľkých bitkách. Prvé z týchto stretnutí bolo uskutočnené na planine Idistaviso medzi Veserou a neďaleko položenými pahorkami. Po prekročení Vesery Rimania postavili tábor, z ktorého na druhý deň vyrazili do bitky proti nepriateľovi. Už pri postupe na bojové pole boli rímske vojská napadnuté Germánmi. Samotná bitka trvala od skorých ranných hodín až do noci, keď boli germánske vojská za ťažkých strát zatlačená na ústup. Náčelníkom Arminiovi a Inguiomerovi sa podarilo z časti vojska prelomiť rímsku líniu, ktoré bránili pomocné zbory Chaukov, a uniknúť na východ. Na pamiatku svojho víťazstva Rimania vybudovali na mieste bitky násyp a potom sa obrátili naspäť proti Cheruskom, aby ich definitívne zničili.
Tí sa však spolu s prežitými Arminiovými mužmi postavili proti Rimanom pri vale Angrivariov. Arminiov prefíkaný plán, ktorý počítal s útokom jazdy ukrytej v okolitých lesoch, nezostal Germanikovi utajený. Rímska jazda preto napadla germánskych jazdcov a zabránila im tak v vpáde do tyla rímskych pešiakov. Rímski legionári dorazili bez vážnejších strát k valu bránenému Germánmi, ktorí boli prekvapení nečakane silným náporom Rimanov. Intenzívne rímske ostreľovanie valu katapultmi, balistami a inými druhmi metacích a strelných zbraní dokonalo zmätok, ktorý nastal v germánskych radách. Rimania dosiahli druhé víťazstvo, zatiaľ čo Germáni boli opäť rozprášený. Ani po opakovaných porážkach Germánov však Rimania nedokázali rozbiť alianciu kmeňov na čele s Arminiom. Germanicus bol v ďalšom roku odvolaný Tiberiom do Ríma, kde oslávil triumf nad Germánmi, načo bol poslaný na východ. Ukončenie Germanikových ťažení znamenalo faktický koniec rímskych pokusov o podmanenie pravobrežnej Germánie.
Další vývoj.
V roku 28 vypuklo kvôli vysokým daniam povstanie Frízov, v ktorom dôsledku Rimania vysťahovali väčšinu územia dnešného Holandska. Cisár Claudius, ktorý bol Germanikovým bratom, začal s výstavbou rozsiahleho systému kastelov a pevností na Rýne ("Limes Romanus"). V roku 47 zasiahol rímsky miestodržiteľ Gnaeus Domitius Corbulo proti Frízom a Chaukom, avšak Claudius mu potom nariadil ustúpiť späť za Rýn. Tri roky nato prenikli Chattovia do Galie, avšak Rimania ich úspešne odrazili. Výraznejšie ohrozenie rímskej Galie představovalo povstanie Batavov, ktoré vypuklo v Dolnej Germánii v roku 69. Počas Vespasiana obsadili Rimania územie nazývané "Agri Decumates" („desiatkové pole“, zhruba dnešná spolková krajina Bádensko-Württembersko). Ďalšie vojenské operácie v Germánii prebiehali medzi rokmi 83 až 85, keď Domicián viedol podľa Tacita nie príliš úspešnú vojnu s Chattmi.
Od 2. storočia sa rola Rimanov a Germánov postupne obracala. Kmene sídliace v Germánii podnikali stále častejšie vpády na rímske teritórium. Počas vlády Marca Aurelia vzplanul na strednom Dunaji v rokoch 166 až 180 rozsiahly konflikt nazývaný markomanské vojny. Rimania sa v ich priebehu opäť chopili iniciatívy a dokonca uvažovali o zriadenie provincie "Marcomania" v oblasti dnešnej južnej Moravy. V prvej polovici 3. storočia sa jednotlivé germánske kmene zlúčili do mocnejších kmeňových zväzkov, ktoré vážne ohrozili rímsku ríšu v dobe krízy tretieho storočia. V dôsledku sťahovaní národov sa v 5. storočí usadili početné germánske kmene na rímskom území, kde si na troskách impéria založili vlastné nezávislé kráľovstvá.

</doc>
<doc id="94090" url="https://sk.wikipedia.org/wiki?curid=94090" title="Germanistika">
Germanistika

Germanistika je veda o jazyku, literatúre a kultúre Germánov, v užšom zmysle
nemeckého národa.

</doc>
<doc id="94091" url="https://sk.wikipedia.org/wiki?curid=94091" title="Ewald Hecker">
Ewald Hecker

Ewald Otto E. Hecker (* 20. október 1843, Halle, Nemecko – † 12. január 1909, Wiesbaden) bol nemecký psychiater. Zaviedol termín hebefrénia.

</doc>
<doc id="94092" url="https://sk.wikipedia.org/wiki?curid=94092" title="Geront">
Geront

Geront alebo gerón môže byť:

</doc>
<doc id="94093" url="https://sk.wikipedia.org/wiki?curid=94093" title="Pavel Hečko">
Pavel Hečko

Pavel Hečko (* 8. jún 1825, Horné Srnie† 24. jún 1895, Hodruša) bol slovenský pedagóg, evanjelický kňaz a filozof, predstaviteľ protestantskej filozofie.
Rodina.
Jeho otec bol Adam Hečko a matka Alžbeta. Patril ku generácii mladších štúrovcov a tvoril - ako mnohí jeho vrstovníci - v období, keď sa na horizontoch slovenského národa striedali vytúžené nádeje na jeho realizovanie s mračnami veštiacimi zánik. Tým je podmienená jeho pedagogická tvorba.
Okrem náboženských, filozofických, etických a estetických otázok sa zaujímal aj o otázky výchovy. V časopisoch sa prihováral slovenskej mládeži (radil, ako študovať). Publikoval v časopisoch ako Dennica, Národnie noviny, Slovenské noviny, Orol a i. Tiež napísal niekoľko kratších prác - "Krátky zemepis", "Život a účinkovanie Ľudovíta Štúra", "Memorandum národa slovenského". Hečko vychádzal z filozofie Helga, ktorý predpovedal Slovanom veľkú budúcnosť.

</doc>
<doc id="94094" url="https://sk.wikipedia.org/wiki?curid=94094" title="Gerontagogika">
Gerontagogika

Gerontagogika je teória výchovy a vzdelávania gerontov.

</doc>
<doc id="94095" url="https://sk.wikipedia.org/wiki?curid=94095" title="Hedónia">
Hedónia

Hedónia (gr.) je príjemný pocit spokojnosti.

</doc>
<doc id="94097" url="https://sk.wikipedia.org/wiki?curid=94097" title="Hedonik">
Hedonik



</doc>
<doc id="94098" url="https://sk.wikipedia.org/wiki?curid=94098" title="Javorinka">
Javorinka

Javorinka môže byť:

</doc>
<doc id="94099" url="https://sk.wikipedia.org/wiki?curid=94099" title="Gesamtkunstwerk">
Gesamtkunstwerk

Gesamtkunstwerk (nem.) je všeumelecké dielo ako vyrovnaná syntéza hudobno-dramatickej, slovesnej, hereckej, tanečnej a výtvarnej zložky. S ideou gesamtkunstwerku vystúpil R. Wagner.

</doc>
<doc id="94100" url="https://sk.wikipedia.org/wiki?curid=94100" title="Hedonista">
Hedonista

Hedonista (gr.) je prívrženec hedonizmu.

</doc>
<doc id="94103" url="https://sk.wikipedia.org/wiki?curid=94103" title="Geštaltizmus">
Geštaltizmus



</doc>
<doc id="94104" url="https://sk.wikipedia.org/wiki?curid=94104" title="Hegelián">
Hegelián



</doc>
<doc id="94105" url="https://sk.wikipedia.org/wiki?curid=94105" title="Gesto">
Gesto

"Slovo gesto znamená aj veľkodušný prejav priazne."
Gesto alebo posunok je pohyb niektorou časťou tela (najčastejšie rukou) na vyjadrenie niečoho či na zdôraznenie reči. 
Gesto je nástroj medziľudskej neverbálnej komunikácie používaný najmä vo vypätých emocionálnych situáciách, napr. v situácii strachu, radosti,
bolesti a pod..
Ide o pohyby rúk, čiastočne aj nôh, ktoré sa využívajú niekedy mimovoľne, inokedy zámerne. Gesto skracuje verbálny text, dopĺňa význam slov a výpovedi dáva nové významy. Duplikácia gest nám pomáha pri komunikácii v hlučnom prostredí alebo pri komunikácii s rečovými chybami. Gestá sa členia na "autosémantické" (plnovýznamové) a na "synsémantické" (neplnovýznamové). 
Autosémantické gestá.
Autosémantické gestá si rečník uvedomuje a využíva ich namiesto reči. Sú schopné nahradiť reč. Patria k nim napr.: 
Synsémantické gestá.
Synsémantické gestá sú mimovoľné, zautomatizované, rečník si ich neuvedomuje. Sú to prázdne gestá, ktoré nemajú v reči žiadnu funkciu. Nedajú sa odstrániť. Výrazne sa prejavujú u pedagógov, hercov, ľudí pracujúcich v hluku a ľudí pracujúcich s písaným jazykom. Nemajú sa potláčať. Neinformujú, iba ilustrujú. Môžu byť "nocionálne" (sprevádzajú vecný význam slova), "expresívno–emocionálne" (sprevádzajú citové výrazy). Gesto sprevádza, resp. významovo dopĺňa a spresňuje, výpoveď rečníka. Malo by pôsobiť decentne a úsporne. 
Osobitnú skupinu tvoria zvuky, ktoré v prejave napodobňujú alebo nahrádzajú pravé zvuky. Vyjadrujú aj silné citové kontakty. Nemusia sa realizovať len jazykovou podobou.
Zlozvyky.
Tieto zlozvyky sú viditeľnejšie, vyskytujú sa častejšie a majú širší rozsah. Najčastejšie sú to tieto :
Zasahujú aj do oblasti kineziky, preto sa často označujú ako gestikulačno–kinezické zlozvyky.

</doc>
<doc id="94106" url="https://sk.wikipedia.org/wiki?curid=94106" title="Hegelianizmus">
Hegelianizmus



</doc>
<doc id="94107" url="https://sk.wikipedia.org/wiki?curid=94107" title="Arnold Geulincx">
Arnold Geulincx

Arnold Geulincx (* 31. január 1624, Antverpy, Belgicko – † november 1669, Leiden, Holandsko) bol holandský filozof, zakladateľ okazionalizmu.

</doc>
<doc id="94108" url="https://sk.wikipedia.org/wiki?curid=94108" title="Hegeliánstvo">
Hegeliánstvo



</doc>
<doc id="94109" url="https://sk.wikipedia.org/wiki?curid=94109" title="Ghibellin">
Ghibellin

Ghibellin (iné názvy: gibelín, pôvodne ghibellino, Waiblingovec) (podľa nemeckého hradu Weiblingen) bol prívrženec cisárskej moci v 12. a 13. storočí proti pápežovi;
protivníci guelfov. Ghibellini boli na strane Nemcov (Hohenštaufovcov).

</doc>
<doc id="94110" url="https://sk.wikipedia.org/wiki?curid=94110" title="Hegelista">
Hegelista



</doc>
<doc id="94111" url="https://sk.wikipedia.org/wiki?curid=94111" title="Franklin Henry Giddings">
Franklin Henry Giddings

Franklin Henry Giddings (* 23. marec 1855, Sherman, Connecticut, USA – † 11. jún 1931, Scarsdale, New York) bol americký sociológ, predstaviteľ psychologického evolucionizmu. Bol zakladateľom prvej katedry sociológie v USA (1894).

</doc>
<doc id="94112" url="https://sk.wikipedia.org/wiki?curid=94112" title="Hegelizmus">
Hegelizmus



</doc>
<doc id="94114" url="https://sk.wikipedia.org/wiki?curid=94114" title="Hegelovec">
Hegelovec



</doc>
<doc id="94115" url="https://sk.wikipedia.org/wiki?curid=94115" title="William Gilbert">
William Gilbert

William Gilbert (* 24. máj 1544, Colchester, Spojené kráľovstvo – † 30. november 1603, Londýn) bol anglický prírodovedec a lekár.
Zaoberal sa najmä elektrinou a magnetizmom. Bol osobným lekárom kráľovnej Alžbety I. Napísal knihu "De Magnete" (O magnetizme) a vysvetlil, ako sa magnety priťahujú a odpudzujú. Poukázal aj na to, že Zem je ako obrovský tyčový magnet, a preto strelka kompasu vždy smeruje na sever.

</doc>
<doc id="94116" url="https://sk.wikipedia.org/wiki?curid=94116" title="Hegelovstvo">
Hegelovstvo

Hegelovstvo (alebo hegelianizmus, hegeliánstvo, hegelizmus) je súhrn filozofém nadväzujúcich viac alebo menej kriticky alebo apologeticky na Hegelovu filozofiu (zhruba do pol. 19. stor.). Medzi Hegelovými žiakmi vykryštalizovalo najmä starohegelovstvo a mladohegelovstvo. Prívrženec hegelovstva sa nazýva hegelovec (hegelián, hegelista).

</doc>
<doc id="94117" url="https://sk.wikipedia.org/wiki?curid=94117" title="Frank Bunker Gilbreth">
Frank Bunker Gilbreth

Frank Bunker Gilbreth (* 7. júl 1868, Fairfield, Maine, USA – † 14. jún 1924, Montclair, New Jersey) bol americký podnikateľ, konzultant a rozvíjateľ taylorizmu.
Začínal ako robotník, neskôr bol vedúcim pracovníkom stavebnej firmy, podnikateľom a nakoniec pôsobil ako konzultant v oblasti racionalizácie práce.

</doc>
<doc id="94119" url="https://sk.wikipedia.org/wiki?curid=94119" title="Étienne Gilson">
Étienne Gilson

Étienne Henry Gilson (* 13. jún 1884, Paríž, Francúzsko – † 19. september 1978, Auxerre) bol francúzsky filozof a historik filozofie, jeden z najvýznamnejších predstaviteľov novotomizmu. Niekedy ho charakterizujú ako predstaviteľa novoscholastiky tomistického razenia.
Profesor na Sorbonne (1921), v Bruseli (1923), Harvarde (1927). V roku 1929 vytvoril na univerzite v Toronte "Institut of Medieval Studies"; 1932-1951 profesor na College de France.
Gilson zameriaval svoju pozornosť najmä na dejiny stredovekej filozofie a v súvislosti s tým aj na otázku kresťanskej filozofie. Nadväzujúc na myšlienky H. Bergsona a existencializmu dospieva k novému výkladu náuky Tomáša Akvinského, ktorý sa považuje za najprimeranejší: svojou interpretáciou učenia o bytí a bytnosti sa Gilson spolu s ďalšími novotomistami ohradil proti Heideggerovmu nediferencovanému odsúdeniu celej kresťanskej špekulácie do rámca zabudnutosti bytia (Seinsvergessenheit), kam nemožno radiť práve Tomáša Akvinského.

</doc>
<doc id="94121" url="https://sk.wikipedia.org/wiki?curid=94121" title="Gip">
Gip

Gip ("General Information Programme") je Všeobecný informačný program UNESCO.

</doc>
<doc id="94122" url="https://sk.wikipedia.org/wiki?curid=94122" title="Hegemón">
Hegemón



</doc>
<doc id="94124" url="https://sk.wikipedia.org/wiki?curid=94124" title="Hegemónia">
Hegemónia

Hegemónia (gr.; príslušná osoba je hegemón) môže byť:

</doc>
<doc id="94125" url="https://sk.wikipedia.org/wiki?curid=94125" title="David Glass">
David Glass

David Glass (* 2. január 1911 – † 23. september 1978) bol britský sociológ, ktorý sa zaoberal problematikou národností a vzdelávacieho systému v Spojenom kráľovstve.

</doc>
<doc id="94126" url="https://sk.wikipedia.org/wiki?curid=94126" title="Hégésias z Kyrény">
Hégésias z Kyrény

Hégésias z Kyrény alebo Hégésiás z Kyrény alebo Hegesias z Kyrény (asi 330 pred Kr., Kyréna – asi 270 pred Kr., Kyréna) bol starogrécky filozof, predstaviteľ kyrénskej školy a zakladateľ smeru, ktorého prívrženci dostali podľa neho meno. Hegesias dokazoval, že šťastie nemožno dosiahnuť, a to jednak v dôsledku samej povahy ľudskej prirodzenosti (telo je vystavené nevyhnutným útrapám, a tie vedú k nepokoju duše), jednak v dôsledku ťažkostí, ktoré človeku spôsobuje osud.
Podľa Hegesiasa je síce rozkoš naozaj zo všetkého najžiadúcejšia, ibaže ju prakticky sotva možno dosiahnuť, pretože bolesť na nás dolieha v tisícorakej podobe: preto najlepšie urobí ten, čo sa obesí. Azda preto sa dostalo Hegesiovi prezývky "Nahovárač k smrti (Peisithanatos)".

</doc>
<doc id="94127" url="https://sk.wikipedia.org/wiki?curid=94127" title="Globalistika">
Globalistika

Globalistika je teória skúmajúca základné otázky existencie a vývoja svetovej spoločnosti
ako celku na základe multidisciplinárneho výskumu spoločenských vied a prírodných vied (zachovanie svetového mieru a otázky odzbrojenia, ekologická problematika, využívanie prirodného bohatstva, otázky populácie a zabezpečenie obyvatelstva potravinami, problém energie ap.).

</doc>
<doc id="94130" url="https://sk.wikipedia.org/wiki?curid=94130" title="Heinrich Heine">
Heinrich Heine

Christian Johann Heinrich Heine narodený ako "Harry Heine" (* 13. december 1797, Düsseldorf, Nemecko – † 17. február 1856, Paríž) bol nemecký básnik a prozaik vychádzajúci z romantizmu, autor teoretických spisov o kultúre a filozofii, revolučný demokrat, ústredná postava nemeckej literatúry po Goetheho smrti.
Slovenské preklady.
HEINE, Heinrich: "O náboženstve a filozofii" (z pôvodného orignálu Zur Geschichte der Religion und Philosophie in Deutschland, 1834). Bratislava : Vydavateľstvo Spolku slovenských spisovateľov, 2022

</doc>
<doc id="94131" url="https://sk.wikipedia.org/wiki?curid=94131" title="Glosa (žurnalistika)">
Glosa (žurnalistika)

Glosa (gr.) je v publicistický útvar fejtonického a polemického charakteru; lyrická báseň španielskeho pôvodu, ktorá sa skladá zo štyroch decím osobitného významu a usporiadania.

</doc>
<doc id="94132" url="https://sk.wikipedia.org/wiki?curid=94132" title="Obdobie Heisei">
Obdobie Heisei

Obdobie Heisei alebo éra Heisei alebo Heisei bolo obdobie japonských dejín. Táto éra začala vládou japonského cisára Akihita 8. januára 1989 a skončila jeho abdikáciou 30. apríla 2019. Jedná sa o prvú abdikáciu Japonského cisára po viac ako 200 rokoch.. Akihito sa narodil 23. decembra 1933 (86 rokov - 2019). Jeho abdikáciou sa začala Obdobie Reiwa, ktorej vládne jeho syn cisár Naruhito.

</doc>
<doc id="94133" url="https://sk.wikipedia.org/wiki?curid=94133" title="Glosár">
Glosár

Glosár (&lt; lat. &lt; gr.) je zbierka glos, presnejšie:

</doc>
<doc id="94134" url="https://sk.wikipedia.org/wiki?curid=94134" title="Werner Karl Heisenberg">
Werner Karl Heisenberg

Werner Karl Heisenberg (* 5. december 1901, Würzburg, Bavorské kráľovstvo – † 1. február 1976, Mníchov, Západné Nemecko) bol nemecký teoretický fyzik, spoluzakladateľ kvantovej mechaniky. Prispel k rozvoju kvantovej elektrodynamiky, kvantovej teórie poľa, teórie jadra, fyziky kozmického žiarenia a teórie elementárnych častíc. 
V roku 1932 získal Nobelovu cenu za svoj prínos pri tvorbe kvantovej mechaniky.
Životopis.
V roku 1923 získal na univerzite v Mníchove doktorát z teoretickej fyziky. V roku 1925 navrhol nový výklad fyziky, ktorý sa zásadne líšil od Newtonovho výkladu. V roku 1927 formuloval slávny princíp neurčitosti, ktorý obmedzuje aplikovanie klasických pojmov na mikrosvet.
Pred začiatkom druhej svetovej vojny odmietol emigrovať z rodného Nemecka. O jeho živote v nacistickom Nemecku vznikla divadelná hra. 
Vedecké výsledky.
Heisenbergov princíp neurčitosti špecifikuje isté teoretické hranice ľudskej schopnosti vykonávať vedecké merania. Podľa princípu neurčitosti ani zdokonalenie meracieho prístroja nedovolí získať presné výsledky.
K praktickému využitiu kvantovej mechaniky patria elektrónové mikroskopy, lasery, tranzistory, uplatnenie našla i v jadrovej a atómovej energii, tvorí základ spektroskopie a bohato sa uplatňuje i v astronómii a chémii. Využíva sa aj v teoretickom skúmaní, ako sú vlastnosti kvapalného hélia, vnútorná konštitúcia hviezd, feromagnetizmus a rádioaktivita.
Podľa jeho kvantového mechanického modelu nie je možné spočítať (s rovnakou presnosťou) dráhu a rýchlosť elektrónov – čiže polohu a energiu –, čo však už podľa nových znalostí v pôvodnej formulácii neplatí.

</doc>
<doc id="94135" url="https://sk.wikipedia.org/wiki?curid=94135" title="Gloséma">
Gloséma

Gloséma je slovo ako jednotka jazykového systému. 

</doc>
<doc id="94136" url="https://sk.wikipedia.org/wiki?curid=94136" title="Heket">
Heket

Heket alebo Hekit () bola staroegyptská bohyňa zrodu, v ľudovej viere dobrotivá pomocníčka. Pre Egypťanov bola žaba symbolom plodnosti a života, keďže sa každoročne po záplavách rodili milióny týchto obojživelníkov a vyliezali z úrodných naplavenín prinášajúcich zemi úrodu. Heket bola zobrazovaná ako žaba, žena s hlavou žaby alebo menej častejšie ako žaba usadená na konci falu, čo výslovne poukazovalo na plodnosť.
Heket bola uctievaná všade tam, kde získala prevahu Ogdoada. Tak ako väčšina bohov chmúnevskej teogónie bola považovaná za dieťa boha Ré. Ako bohyňa Nílu bola niekedy považovaná za manželku boha Sobeka. Po splynutí Ogdoady s Enneadou sa z Heket stala manželka boha vzduchu Šova, otca druhej generácie bohov.
Bohyňa pôrodu.
Egypťania pripodobňovali tehotenstvo a pôrod záplavám na Níle a keďže Heket bola obzvlášť bohyňou záplav v ich poslednej fáze a klíčenia zrna, začala byť od Strednej ríše spájaná aj s posledným stupňom tehotenstva a s pôrodom. V tejto funkcii bola známa ako „Tá, ktorá urýchľuje pôrod“. Pôrodné babice sa často označovali ako Služobníčky Heket a kňažky bohyne sami vykonávali toto povolanie. Ženy zvykli nosiť počas tehotenstva amulety s bohyňou v podobe žaby sediacej na lekne. Vo funkcii bohyne pôrodu bola Heket považovaná za manželku Chnuma, boha, ktorý tvoril telá novonarodených detí na hrnčiarskom kruhu.
Heket v Kráľovskom mýte.
Verilo sa, že Heket vdýchla život do tela práve narodeného Hora, syna Eset a Usira. Po tom, ako Horovo zrodenie začalo byť vnímané ako akt znovuzrodenia, aj Heket získala postavenie bohyne znovuzrodenia. Tak sa na jej amuletoch objavovala veta: "„Ja som znovuzrodenie,“" takže ich používali aj prví kresťania. Heket postupne začala splývať s dominantnou bohyňou mýtu, Eset, a stala sa jedným jej aspektom.

</doc>
<doc id="94138" url="https://sk.wikipedia.org/wiki?curid=94138" title="Heliaktický">
Heliaktický

Heliaktický (gr.) znamená vzťahujúci sa na Slnko.
Heliaktický východ a západ hviezdy je prvé a posledné viditeľné objavenie hviezdy na oblohe.

</doc>
<doc id="94139" url="https://sk.wikipedia.org/wiki?curid=94139" title="Glosématika">
Glosématika

Glosématika je smer v jazykovede, podľa ktorého sa vlastnosti jazyka dajú vysvetliť iba vtedy, ak sa skúmajú v provnaní s inými jazykovými systémami. Glosématika chápe jazyk ako čisto deduktívny systém. Základnými jednotkami jazyka sú glosémy - abstraktné najmenšie invariantné formy. Glosématike išlo o vypracovanie logickej gramatiky, ktorá by pripomínala algebru.
Filozoficky je glosématika blízka logickému empirizmu.
Zakladateľom glosématiky je Louis Hjelmslev.

</doc>
<doc id="94142" url="https://sk.wikipedia.org/wiki?curid=94142" title="Hermann von Helmholtz">
Hermann von Helmholtz

Hermann Ludwig Ferdinand von Helmholtz (* 31. august 1821, Postupim, Nemecko – † 8. september 1894, Charlottenburg) bol nemecký fyziológ a fyzik. Vo fyziológii sa venoval: meraniu rýchlosti šírenia vzruchu v nervovom vlákne, výskumu zmyslových orgánov, zákonitosti vnímania priestoru a i.

</doc>
<doc id="94143" url="https://sk.wikipedia.org/wiki?curid=94143" title="Glyptika">
Glyptika

Glyptika (gr.) je umelecké rytie alebo rezba do kameňa, kovov alebo do skla.

</doc>
<doc id="94146" url="https://sk.wikipedia.org/wiki?curid=94146" title="Hemisféra">
Hemisféra

Hemisféra alebo pologuľa môže byť:

</doc>
<doc id="94147" url="https://sk.wikipedia.org/wiki?curid=94147" title="Gnóma">
Gnóma

Gnóma je stručne vyjadrená múdrosť, myšlienka, ktorá má všeobecnú (nadčasovú) platnosť.
V ľudovej slovesnosti sú gnómami príslovia, v ktorých sa v podobe sentencií vyslovuje životná skúsenosť ľudu. Nazývajú sa aj gnómické príslovia.

</doc>
<doc id="94149" url="https://sk.wikipedia.org/wiki?curid=94149" title="Gnostici">
Gnostici

Gnostici sú prívrženci gnosticizmu. Ich meno je odvodené od gréckeho slova pre poznanie (γνῶσις, "gnōsis)." Túžili po vyslobodení z tohto hmotného sveta a po spáse, t. j. aby sa mohli vrátiť späť, do pôvodného domova všetkého stvorenia (k Bohu). Gnosticizmus tvorí súhrn špekulácií o pôvode sveta a hriechu, o vykúpení a obnove pôvodnej dokonalosti, na čo nestačí prostá viera, ale potrebné je nevyhnutne vyššie, kozmické poznanie.

</doc>
<doc id="94150" url="https://sk.wikipedia.org/wiki?curid=94150" title="Henády">
Henády

Henády (gr. Henades) sú jednotky, napr. jeden človek, jedna stolička, jedno krásno, jedno dobro
atď.
U Prokla sú to jednotky, duchovné sily, ktoré emanujú z prabytia.

</doc>
<doc id="94154" url="https://sk.wikipedia.org/wiki?curid=94154" title="Henoteizmus">
Henoteizmus

Henoteizmus je monoteizmus afektu a nálady; postoj, ktorý síce nepopiera a nevylučuje existenciu iných bohov, ani ich kult, ale obracia sa prakticky a fakticky len na jedného boha a od neho všetko očakáva, ako keby bol bohom jediným.
O henoteizme sa tiež hovorí v súvislosti s národnými bohmi alebo s bohmi kompetentnými pre určitú oblasť, napr. námorníci budú uctievať boha mora ako jediného, ktorý je pre nich dôležitý, bez toho, že by tým popierali ostatných bohov a ich kult.
Niekedy sa aj viera starého Izraela odvodzovala z henoteizmu: Jahve je boh Izraela, zatiaľ čo iné národy majú iných bohov. Biblia, pravda, existenciu iných bohov nepopiera, upiera im však oprávnenosť ich nároku na božstvo. Napríklad: Slnko, všeobecne považované za boha, nepochybne existuje. Jeho nárok na božstvo je však neoprávnený, nie je bohom. A to je niečo iné, ako henoteizmus.

</doc>
<doc id="94155" url="https://sk.wikipedia.org/wiki?curid=94155" title="Gnóza">
Gnóza



</doc>
<doc id="94156" url="https://sk.wikipedia.org/wiki?curid=94156" title="Henrich z Gentu">
Henrich z Gentu

Henrich z Gentu (* okolo 1217, Gent, Belgicko – † 29. jún 1293, Tournay, Francúzsko) bol flámsky filozof, od roku 1276 magister teológie na parížskej univerzite, odporca tomizmu.
Staval sa proti uprednostňovaniu intelektu a zdôrazňoval moc vôle. Podľa Henricha hmota nexistuje potenciálne, ale skutočne, a ideálne iba potiaľ, pokiaľ zodpovedá vlastnej idei v duchu stvoriteľa.

</doc>
<doc id="94158" url="https://sk.wikipedia.org/wiki?curid=94158" title="Dieter Henrich">
Dieter Henrich

Dieter Henrich (* 5. január 1927, Marburg, Nemecko† 17. december 2022, Mníchov) bol nemecký filozof; zameriaval sa na systematickú rekonštrukciu Kantovej filozofie a nemeckého idealizmu. Zastáva ideu kritickej metafyziky odvodenú od Kanta.

</doc>
<doc id="94159" url="https://sk.wikipedia.org/wiki?curid=94159" title="Gnp">
Gnp



</doc>
<doc id="94161" url="https://sk.wikipedia.org/wiki?curid=94161" title="Gobelín">
Gobelín

Gobelín (podľa franc. rodiny Gobelinovcov, ktorá v 16. stor. mala dielne na tkanie kobercov) je poťahová textília s (najmä ručne) vytkanými či vyšitými (najmä umeleckými) vzormi alebo obrazmi. Najznámejšie sú gobelíny v podobe tapisérie či nástenného koberca. 

</doc>
<doc id="94162" url="https://sk.wikipedia.org/wiki?curid=94162" title="Herbár">
Herbár

Herbár (lat." herbarium") je zbierka sušením konzervovaných a lisovaním do plochy upravených rastlín, ktoré sú upevnené, alebo voľne položené na listoch papiera spolu s herbárovým lístkom, tzv. schedou. Scheda, čiže herbárová etiketa má obsahovať vedecké meno rastliny, presné geografické údaje o lokalite, stručnú charakteristiku stanovišťa, dátum zberu a meno zberateľa.
Najstaršia slovenská herbárová zbierka je zbierka "mnícha Cypriána" z Červeného Kláštora v Pieninách z roku 1762. 
Slovo herbár sa používa aj na označenie veľkých zbierok, prípadne vedeckých botanických ústavov. Najväčšie herbárové zbierky vlastní Kew Herbarium v Londýne.
Termínom herbár sa tiež označovala, najmä v stredoveku, kniha o rastlinách.

</doc>
<doc id="94165" url="https://sk.wikipedia.org/wiki?curid=94165" title="Joseph Arthur de Gobineau">
Joseph Arthur de Gobineau

Gróf Joseph Arthur de Gobineau (* 14. júl 1816, Ville-d'Afray, pri Paríži – † 13. október 1882, Turín) bol francúzsky diplomat, spisovateľ, sociológ, zakladateľ rasizmu. Pokúšal sa dokázať, že jednotlivé rasy sa podstatne odlišujú nielen telesne, ale aj duchovne, že ich miešaním vzniká úpadok.
Gobineauove myšlienky uplatňovali v praxi prívrženci apartheidu a nacisti.

</doc>
<doc id="94167" url="https://sk.wikipedia.org/wiki?curid=94167" title="Rudolph Goclenius">
Rudolph Goclenius

Rudolph Goclenius (* 1. marec 1547, Korbach, Nemecko – † 8. jún 1628, Marburg) bol nemecký filozof, predstaviteľ semiramizmu, autor Filozofického lexikónu z r. 1613.

</doc>
<doc id="94169" url="https://sk.wikipedia.org/wiki?curid=94169" title="Vladimír Godár">
Vladimír Godár

Vladimír Godár (* 16. marec 1956, Bratislava) je slovenský hudobný skladateľ, autor komornej a orchestrálnej hudby.

</doc>
<doc id="94172" url="https://sk.wikipedia.org/wiki?curid=94172" title="Anton Heretik">
Anton Heretik

Prof. PhDr. Anton Heretik, CSc. (* 19. júl 1950, Bratislava) je slovenský psychológ, súdny znalec, ktorý sa zaoberá klinickou a forenznou psychológiou. Spolupracoval na tvorbe seriálu STV Najväčšie kriminálne prípady Slovenska.
Absolvoval štúdium psychológie na Filozofickej fakulte Univerzity Komenského v Bratislave. Od roku 1973 pracoval ako psychológ na Psychiatrickej klinike FN v Bratislave. V roku 1985 sa vrátil na Filozofickú fakultu, na ktorej v rokoch 19931999 pôsobil ako vedúci Katedry psychológie a v súčasnosti pôsobí ako profesor klinickej a forenznej psychológie. Je členom výboru Psychiatrickej spoločnosti SLS a predsedom výboru Slovenskej psychoterapuetickej spoločnosti.
Publikoval desiatky vedeckých štúdií z oblasti psychopatológie, psychoterapie a psychodiagnostiky. Ako súdny znalec z odboru psychológia sa venuje najmä posudzovaniu páchateľov závažnej násilnej kriminality. Napísal prvú česko-slovenskú vysokoškolskú učebnicu forenznej psychológie „Základy forenznej psychológie“ (Bratislava: SPN, 1994) a monografiu „Extrémna agresia. Forenzna psychológia vraždy.“ (Nové Zámky: Psychoprof, 1999).
Jeho syn Anton Heretik mladší je tiež psychológ.

</doc>
<doc id="94174" url="https://sk.wikipedia.org/wiki?curid=94174" title="Silvester Silvestrovič Gogockij">
Silvester Silvestrovič Gogockij

Silvester Silvestrovič Gogockij (* 17. január 1813, Kamianec-Podiľskyj, Ukrajina – † 11. júl 1889, Kyjev) bol ukrajinský filozof. Úlohu filozofie videl v zobrazovaní ideý boha ako rozumového a tvorivého princípu sveta. Poznanie boha je vrodené, idea boha je neoddeliteľná od ľudského poznania.

</doc>
<doc id="94180" url="https://sk.wikipedia.org/wiki?curid=94180" title="Eduard Gombár">
Eduard Gombár

Prof. PhDr. Eduard Gombár, CSc. (* 14. október 1952, Hranice – † 5. január 2025) bol český arabista, historik islamských krajín, žiak R. Veselého, profesor Karlovej univerzity v Prahe.
Vyštudoval históriu, filozofiu a arabistiku. Jeho vedecký záujem sa sústredil na oblasť moderných a súčasných arabských dejín, sledoval najmä problematiku arabského nacionalizmu, historickej demografie, moderné dejiny Egypta, arabskú historiografiu a na dejiny arabistiky a islamistiky.
Zaoberal sa taktiež problematikou hospodárskych dejín islamského sveta v kontexte celosvetového vývoja.

</doc>
<doc id="94182" url="https://sk.wikipedia.org/wiki?curid=94182" title="Gondwana">
Gondwana

Gondwana (zriedkavé názvy: "Gonduána", "Góndvána") bola prapevnina obrovských rozmerov na južnej pologuli. Vznikla kolíziou častí Rodinie asi pred 600 miliónmi rokov v rámci panafrickej orogenézy. Potom bola dlho umiestnená v oblasti okolo južného pólu. Asi pred 360/300 miliónmi rokov sa "„prudko pohla“" na sever a spojila sa s kontinentom Euramerika (Laurusia) do jediného kontinentu Pangea. Zhruba na začiatku jury (pred 180 miliónmi rokov, keď sa rozpadla Pangea) vznikla opäť samostatná Gondwana, ktorá sa potom koncom jury (asi pred 150 miliónmi rokov) začala rozpadať na menšie časti, čím prakticky zanikla.
Gondwana zahřňala veľkú časť dnešnej Južnej Ameriky (Brazílsky štít), Afriku a Madagaskar (Africký štít), Austrálie a Novej Guinei (Austrálsky štít), Indiu (Indická tabuľa) a Antarktídu (Antarktický štít). Zo severu ju omýval oceán Tethys. Predpokladá sa, že v karbóne a perme bola súvislým kontinentom.
Vznik a vývoj.
Vznik Gondwany bol viacfázový proces. Viacero orogenéz viedlo k jej amalgamácii pred asi 550–500 miliónmi rokov kambriu. Panafrická orogenéza pred asi miliardou rokov vytvorilo jadro Gondwany. Východoafrická orogenéza sa odhrala pred asi 650 – 630 miliónmi rokov a mala za následok spojenie Arabskej platne so severovýchodom dnešnej Afriky a Madagaskaru. Spojil sa tiež blok Azanie s blokom Kongo–Tanzánia–Bangweulu. Počas Kuungskej orogenézy v neoproterozoiku sa Indická platňa zrazila s jadrom Austrálskej platne (Mawson continent). V tomto období boli súčasťou Gondwany aj časti dnešného Slovenska. Významným medzníkom bol tiež vznik oceánu Iapetus počas kambria. Jeho uzavretím, ktoré prebehlo počas hercýnskej orogenézy, došlo po zrážke s Lauráziou k vzniku Pangey. Došlo k vzniku juhovergentnej príkrovovej stavby.
Na konci paleozoika sa Pangea začala znovu rozpadať. Na severe sa z nej kvôli riftingu a vývoju novej oceánskej kôry tethýdy (napr. Peninický oceán alebo Meliatsky oceán) oddelilo viacero mikrokontinentov ako bola napr. Adria. Následný vznik Atlanitku v priebehu jury a kriedy mal za následok oddelenie Južnej Ameriky, Austrálie a neskôr v terciéri aj Indickej platne.
História výskumu.
Termín "Gondwana" zaviedol v roku 1872 Henry Benedict Medlicott, pre typické sedimenty karbónskeho až kriedového veku s faunou rastliny Glossopteris. Základ slova pochádza z pomenovania indického regiónu Góndvána (angl. Gondwana). Neskôr boli podobné horniny objavené aj na iných kontinentoch v Autrálii, Antarktíde, Južnej Amerike a Afrike, všetkých na južnej pologuli. V roku 1885 navrhol Eduard Suess, že tieto kontinenty tvorili kedysi jednotnú pevninu – superkontinent. Suess však patril k fixistom a predpokladal, že oceán medzi kontinentami vznikol až dodatočne poklesnutím pevniny. Začiatkom 20. storočia Alfred Wegener predložil viacero dôkazov o tom, že kontinenty južnej pologule boli kedysi spojené v spoločnom superkontinente. Prvú veľmi presnú rekonštrukciu Gondwany podal Alexander du Toit v roku 1937. V danej dobe však neboli tieto myšlienky geologickou verejnosťou akceptované. Až výskumy, ktoré potvrdili správnosť koncepcie pohybu kontinentov v 60. rokoch, viedli k chápaniu Gondwany ako dávneho superkontinentu širokou odbornou verejnosťou. V roku 1979 sa začal sústredený medzinárodný výskum, ktorý umožnil vytvoriť prvú geologickú mapu Gondwany.

</doc>
<doc id="94183" url="https://sk.wikipedia.org/wiki?curid=94183" title="Hermesianizmus">
Hermesianizmus

Hermesianizmus je filozofickoteologické učenie Hermesa a jeho stúpencov, ktoré malo významný vplyv v katolíckej filozofii v Nemecku v 20. a 30. rokoch 19. storočia. Toto učenie vzniklo v súvislosti so znovuzosilnením katolicizmu v priebehu reštaurácie. Aby sa zabránilo nebezpečenstvu, ktoré vyplývalo pre vieru katolíckej cirkvi, jej teológiu a filozofiu z klasickej nemeckej filozofie, chcel Hermes podať nové filozofické zdôvodnenie katolíckej viery. Toto nové zdôvodnenie však už nemalo ísť tradičnou cestou scholastiky, ktorú Hermes považoval za zásadne prekonanú Kantom, ale malo sa zakladať na poznatkoch a zásadách súčasnej filozofie.
Hermesovým východiskom je zásada, že katolícka teológia môže ďalej existovať len vtedy, keď bude mať bezpečný filozofický základ, teda „Viere musí predchádzať dôkaz viery“. K tomu, aby teológ postupoval bezpečne, musí si predovšetkým zabezpečiť filozofický základ, na ktorom chce budovať a prinajmenšom tu sa smie riadiť len nutkaním rozumu, t. j. požiadavkou čistého rozumu, pričom pri nutkaní rozumu ide o riadenie sa metódou pozitívnej pochybnosti. Pochybovať všade tak dlho, ako je to len možné, a definitívne sa rozhodnúť až tam, kde k takému rozhodnutiu núti absolútne nutkanie rozumu.
Vedený metódou pozitívnej pochybnosti sa Hermes púšťa do riešenia troch základných problémov:
Hermes podáva na všetky tri otázky kladnú odpoveď:
Katolícka cirkev hermesianizmus odsúdila v roku 1835 (pápež Gregor XVI.).
Hlavné námietky proti hermesianizmu boli negatívny postoj Hermesa k scholastike, pozitívna pochybnosť, pokus urobiť katolícku vieru závislú od ospravedlnenia rozumom, cirkevnopoliticky bol Hermes stúpencom učenia Febroniovho, ktoré malo demokratické črty a zdôrazňovalo nacionalitu v organizácii cirkvi.

</doc>
<doc id="94185" url="https://sk.wikipedia.org/wiki?curid=94185" title="Georg Hermes">
Georg Hermes

Georg Hermes (* 22. apríl 1775 – † 26. máj 1831) bol nemecký filozof, profesor v Bonne, tvorca hermesianizmu.

</doc>
<doc id="94186" url="https://sk.wikipedia.org/wiki?curid=94186" title="Goniometria">
Goniometria

Goniometria (z gréckeho "gónia" = uhol a "metró" = meranie) je oblasť matematiky, ktorá sa zaoberá goniometrickými funkciami ako sínus, kosínus, tangens a kotangens. Jej súčasťou je tiež trigonometria, ktorá sa venuje praktickému použitiu týchto funkcí pri riešení rôznych úloh o trojuholníkoch.
História goniometrie.
Základy goniometrie položili už Egypťania a Babyloňania. Po Alexandrovej výprave do Ázie prevzali tieto vedomosti spolu s delením kruhu na 360° Gréci. Hlavným bodom záujmu babylonských a gréckych vedcov bol podoobor dnešnej goniometrie, trigonometria, zvlášť trigonometria sférická (trigonometria útvarov na guľovej ploche). Jej priekopníkom sa stal Aristarchos ze Samu, ktorý študoval vzdialenosti Slnka a Mesiaca od Zeme.
Ďalej v budovaní goniometrie pokračovali vedci z Indie a Arábie, ktorí venovali úsilie hlavne kalkulatívnym problémom a aritmetickým algoritmom. Indovia zaviedli funkcie, ktoré sa neskôr ustálili pod menami sínus a kosínus (kosínus znamenal sínus doplnku do 90°).
Dnes používané termíny pre tangens, kotangens, sekans a kosekans sa po prvýkrát objavili až počas 16. a 17. storočia v Európe. V tomto období sa utriedili poznatky a goniometrické funkcie sa začali používať pre opis periodických dejov.
Použitie goniometrie.
V súčasnosti poznatky z goniometrie uplatňuje veľké množstvo oborov, hlavne astronómia, geodézia a satelitné navigačné systémy pre určovanie vzájomných pozícií dvoch bodov (táto technika sa nazýva triangulácia). Goniometriu využíva hudobná teória, akustika, optika, elektronika, biológia, štatistika, lekárska diagnostika (ultrazvuk a tomografia), chémia, kryptológia, seizmológia, oceánografia, meteorológia, fonetika, architektúra, ekonómia, kryštalografia, počítačová grafika a mnoho fyzikálnych vied.
"Hlavný článok o goniometrických funkciách"
formula_2
formula_4
formula_6
formula_8
formula_10
formula_12

</doc>
<doc id="94189" url="https://sk.wikipedia.org/wiki?curid=94189" title="Nelson Goodman">
Nelson Goodman

Nelson Goodman (* 7. august 1906, Sommerville, Massachusetts, USA – † 25. november 1998, Needham) bol americký filozof, predstaviteľ analytickej filozofie, profesor filozofie na Harvardovej univerzite.

</doc>
<doc id="94191" url="https://sk.wikipedia.org/wiki?curid=94191" title="Gopher">
Gopher

Gopher je jednoduchý nástroj na vyhľadávanie informácií v internete. Jeho rozhranie slúži aj na usporiadanie informácií v internete. Tvorí ho súbor hierarchicky zoradených ponukových zoznamov, pričom každý ponukový zoznam je buď informačným zdrojom, alebo lokalizovaním miesta v Internete. V pozadí vykonáva príkazy telnetu. Gopher beží na mnohých serveroch, ku ktorým je možný prístup pomocou Telnetu. Umožňoval v rámci jedného programu prístup k rôznym typom protokolov a serverov. Nástupom www serverov sa táto služba stala zastaranou a prakticky zanikla.

</doc>
<doc id="94193" url="https://sk.wikipedia.org/wiki?curid=94193" title="'Ebdúlla Gorán">
'Ebdúlla Gorán

'Ebdúlla Gorán (sorání عەبدوڵڵا گۆران; nekurdské varianty mena: Abdalláh/Abd Alláh/Abdulláh Górán, Abd Alláh Solajmán Gorán; * 1904, Halabdža, Irak – † 18. november 1962, As-Sulajmáníja) bol kurdský básnik v Iraku, zakladateľ kurdskej poézie. Písal v dialekte sorání.

</doc>
<doc id="94195" url="https://sk.wikipedia.org/wiki?curid=94195" title="Gorazd">
Gorazd

Gorazd môže byť:

</doc>
<doc id="94196" url="https://sk.wikipedia.org/wiki?curid=94196" title="Predmetový heslár">
Predmetový heslár

Predmetový heslár alebo heslár je (obyčajne abecedne radený) zoznam prvkov predmetových hesiel (resp. zoznam heslových menovateľov) použitých pri spracovaní konkrétneho predmetového katalógu či predmetovej kartotéky. Obyčajne zahŕňa aj nepoužité synonymá a kvázisynonymá s vylučovacími (príp. aj pridružovacími) odkazmi. Predmetový heslár je nutná pomôcka katalogizátora, ktorá zabezpečuje jednotnosť, dôslednosť a kontinuitu práce na predmetovom katalógu.
Podobný, ale odlišný je termín tezaurus (myslí sa tezaurus v knihovníckom zmysle). Občas sa však predmetový heslár považuje za (veľmi jednoduchý) podtyp tezauru.
Predmetové heslá resp. ich prvky (v predmetovom heslári alebo inde) môžu byť vecné alebo geografické alebo sa môžu týkať mien osôb alebo sa môžu týkať času alebo sa môžu týkať fyzickej formy dokumentu.
Heslár býva do istej miery formalizovaný, kým v knihovníctve neboli natoľko rozšírené počítače ako dnes, tak sa predmetový heslár v slovenských knižniciach budoval v invertovanej podobe teda nie "slovenská literatúra", ale "literatúra slovenská". Geografický heslár sa prirodzene budoval v neinvertovanej podobe. V súčasnosti sa preferuje prirodzený jazyk.

</doc>
<doc id="94198" url="https://sk.wikipedia.org/wiki?curid=94198" title="Heslo">
Heslo

Heslo môže byť:

</doc>
<doc id="94199" url="https://sk.wikipedia.org/wiki?curid=94199" title="Gordián III.">
Gordián III.

Gordián III. alebo Gordian(us) III. (* 20. január 225 – † 11. február 244, Mezopotámia) bol rímsky cisár, synovec Gordiana II. a vnuk Gordiana I. Bojoval proti Gótom a Peržanom. Jeho osobný veliteľ gardy, rodený Arab Philippus, poštval vojsko k vzbure a dal ho zavraždiť.

</doc>
<doc id="94201" url="https://sk.wikipedia.org/wiki?curid=94201" title="Karl Friedrich Göschel">
Karl Friedrich Göschel

Karl Friedrich Göschel (* 1781 – † 1861) bol nemecký filozof, predstaviteľ starohegelovstva.

</doc>
<doc id="94202" url="https://sk.wikipedia.org/wiki?curid=94202" title="Hésychazmus">
Hésychazmus

Hésychazmus (iné názvy: hesychazmus, zriedkavo isychazmus; z gr. ἡσυχία – "hésychia" = pokoj) je určujúci smer celej východnej kresťanskej mystiky počnúc neskorobyzantským obdobím, ktorý vznikol v athoskom mníšskom prostredí na prelome 13. storočia a 14. storočia a bol systematizovaný v prvej polovici 14. storočia Gregorom Palamom; preto hesychazmus niekedy stotožňujú s palamizmom; inokedy sa vzhľadom na vplyv a význam hesychazmus stotožňuje dokonca s celou byzantskou mystikou.
Jeho počiatky však siahajú do 4. storočia, kedy sa tento pojem objavuje u sv. Jána Zlatoústeho, Evagria, ako aj u Otcov púšte. V niektorých spisoch tej doby však označenie hesychastov splýva s anachorétmi.
Pomocou psychofyzickej metódy, spájajúcej zvláštnu techniku dychu s vytrvalým opakovaním ustálenej formuly (podobne ako mantra v indických náboženstvách), sa dosahuje dokonalé sústredenie mysle a jej "uvedenie do srdca". Typickým príkladom takejto modlitby je tzv. Ježišova modlitba. Tieto stavy boli sprevádzané svetelnými videniami (alebo zážitkami vnútorného tepla) a medzi atoskými mníchmi postupne prevládlo presvedčenie, že tu ide o nestvorené Božie svetlo, ktoré ožiarilo Krista pri premenení na vrchu Tábor.
Hesychazmus kladie dôraz na zapojenie tela do modlitby, keďže "človek je stvorený, aby sa celou osobou spojil s Kristom – dušou aj telom." Dôležitým pojmom pre hesychazmus je "srdce", ktoré sa chápe ako centrum života človeka, centrum duševných i duchovných síl a schopností. V srdci sa uskutočňuje stretnutie človeka s Bohom. To sa môže uskutočniť len pri vnútornom stíšení a pokoji (ἡσυχία).

</doc>
<doc id="94203" url="https://sk.wikipedia.org/wiki?curid=94203" title="Góti">
Góti

Góti boli východogermánske kmene sídliace pôvodne v južnom Švédsku (dnes Gotland). V 1. storočí sa usadili na dolnej Visle. V 2. storočí založili ríšu v dnešnej južnej Ukrajine a podnikali útoky na Rímsku ríšu, roku 410 obsadili, no nevyplienili Rím, po troch dňoch ho opustili. Pričinili sa o rozpad Rímskej ríše.
V 3. storočí sa presunuli na územie dnešného južného Ruska. V polovici 3. storočia sa rozdelili na Vizigótov (západní) a Ostrogótov (východní). Pod tlakom Hunov a iných kmeňov sa začali v 4. storočí posúvať na západ a usadili sa v Trácii.

</doc>
<doc id="94204" url="https://sk.wikipedia.org/wiki?curid=94204" title="Heterogénnosť">
Heterogénnosť

Heterogénnosť alebo heterogenita alebo rôznorodosť alebo nesúrodosť alebo nejednoliatosť je nerovnomernosť štruktúry niečoho, nematie rovnakých vlastností v každej svojej časti, zloženosť z častí nerovnakého druhu. Opakom je homogénnosť.

</doc>
<doc id="94205" url="https://sk.wikipedia.org/wiki?curid=94205" title="Anagarika Govinda">
Anagarika Govinda

Anagarika Govinda narodený ako Ernst Lothar Hoffman (* 17. máj 1898, Waldheim, Nemecko – † 14. január 1985, Mill Valley, Kalifornia, USA) bol nemecký filozof, predstaviteľ tantrického budhizmu, jeden zo zakladateľov meditačného hnutia v rámci budhizmu na Západe, prispel k prehĺbenému porozumeniu tibetskej mystiky; v roku 1933 založil rád Árja Maitrea Mandala a na Západ ho priniesol 1952. Je autorom slávnych "Základov tibetskej mystiky".

</doc>
<doc id="94206" url="https://sk.wikipedia.org/wiki?curid=94206" title="Heterogénny">
Heterogénny



</doc>
<doc id="94207" url="https://sk.wikipedia.org/wiki?curid=94207" title="Grácia">
Grácia

Grácia môže byť:
Grácie môžu byť:

</doc>
<doc id="94208" url="https://sk.wikipedia.org/wiki?curid=94208" title="Heteronómia (filozofia)">
Heteronómia (filozofia)

Heteronómia je životné postavenie osoby, ktorá sa riadi mravnými a etickými zákonmi uloženými zvonka. Je to opak autonómie.

</doc>
<doc id="94211" url="https://sk.wikipedia.org/wiki?curid=94211" title="Heterostáza">
Heterostáza

Heterostáza je spôsobovaná pozitívnou spätnou väzbou.

</doc>
<doc id="94214" url="https://sk.wikipedia.org/wiki?curid=94214" title="Graciózny">
Graciózny

Graciózny (lat.) je pôvabný, elegantný, nežný, milý, ladný.

</doc>
<doc id="94215" url="https://sk.wikipedia.org/wiki?curid=94215" title="Hierarchia hodnôt">
Hierarchia hodnôt

Hierarchia hodnôt je usporiadaný systém hodnôt podľa dôležitosti. Určuje najvšeobecnejšie
postoje, životný štýl a morálku každého človeka.

</doc>
<doc id="94217" url="https://sk.wikipedia.org/wiki?curid=94217" title="Hierofánia">
Hierofánia

Hierofánia (gr.) je manifestácia svätosti.
Pozri heslo sakralizácia, najmä kapitolu Posvätné vo fenomenológii náboženstva a "novom humanizme" Mircey Eliada.

</doc>
<doc id="94218" url="https://sk.wikipedia.org/wiki?curid=94218" title="Grafika (výtvarné umenie)">
Grafika (výtvarné umenie)

Grafika je druh výtvarného umenia, ktorý prenáša kresbový prejav do hmoty a technologickým postupom rozmnožuje do formy grafických listov. Pojem grafika pochádza z gréckeho slova „grafein“, čo znamená kresliť. V širšom zmysle pod týmto pojmom rozumieme transportovanie videných, alebo zažitých foriem do sústavy línií, bodov a plôch. V užšom zmysle je to tvorivé prehodnotenie umelcovej voľnej kresby remeselným spracovaním v príslušnom materiáli, s cieľom vytvoriť jeden alebo viac odtlačkov. 
Grafika bola vo svojich počiatkoch hlboko závislá od maliarstva. Neskôr sa od neho oddeľovala a vďaka niektorým veľkým umeleckým osobnostiam prestávala byť iba prostriedkom reprodukovania malieb. Postupne vzniklo delenie grafiky. Jednak na grafiku pôvodnú a reprodukčnú, jednak na grafiku voľnú a úžitkovú. Pôvodná alebo originálna grafika je grafika, ktorá vznikla ručným spracovaním diela umelca a v obmedzenom náklade. Naproti tomu reprodukčná grafika vzniká za pomoci fotomechanických prostriedkov a jej cieľom je za použitia moderných metód rozmnožiť predlohu čo najvernejšie a v čo najväčšom množstve. Voľná grafika predstavuje grafiku, ktorá nemá žiadny priamy účel či určenie, ide o slobodné znázornenie umelcových predstáv do grafickej podoby. Úžitková grafika je zase viazaná na nejakú praktickú úlohu, napríklad výzdoba a ilustrácia knihy, plagát, exlibris, novoročenka a pod.
Celkové množstvo výtlačkov z jednej dosky nemôže presiahnuť určitý limit, ak má byť každý z nich považovaný za originál. Tento limit závisí od použitej techniky. Pri suchej ihle a mezzotinte bol tento náklad stanovený do 50 kusov, pri lepte a podobných technikách do 100 kusov, ostatné rytiny do kovu a dreva, litografia a serigrafia do 200 kusov. Zvyčajne býva náklad oveľa nižší, ako maximálny povolený počet výtlačkov. Čím je výtlačkov menej, tým sú vzácnejšie.
Tlač.
Tlač je z technického hľadiska rozmnožovanie graficky znázornenej kresby a to prenášaním tlačovej farby z tlačovej formy na papier, prípadne na iný vhodný materiál. Tlačová forma je objekt, v ktorom je niektorým grafickým spôsobom (rezaním, rytím, leptaním, vykrývaním, apod.) spracovaná výtvarná predstava tak, že sú vymedzené tlačové elementy čiže miesta, ktoré po nanesení farby tlačia. Tlačová forma môže byť vyrobená z najrôznejšieho materiálu, napr. z dreva, linolea, kameňa, kovu, gumy, skla, textilu, umelej hmoty a iných. Finálnym výsledkom tlačového procesu je odtlačok. Každý jednotlivý odtlačok sa väčšinou mierne líši od ostatných. Ručné nanášanie farby a ručná tlač nemôžu zaručiť úplnu zhodu. Pri niektorých technikách, napríklad pri tlači z hĺbky môže byť charakter jednotlivých otlačkov značne odlišný. Je to jeden z dôvodov, prečo má každý otlačok hodnotu originálu. Existujú tiež otlačky, ktoré dokumentujú rôzne pracovné štádiá tej istej tlačovej formy. Tieto otlačky sa nazývajú stavy.
Rozdelenie originálnych tlačových techník.
Tlačové techniky možno rozdeliť na niekoľko skupín podľa rôznych techník: Podľa materiálu, podľa spôsobu spracovania a najpresnejšie a najpoužívanejšie je rozdelenie podľa toho, ako sú na tlačovej forme umiestnené tlačové elementy. Rozoznávame 4 skupiny špecifických grafických postupov:
Signatúra.
Dôležitým faktorom zaručujúcim pôvodnosť grafického diela je signatúra. Najstaršie zachované grafické otlačky neboli signované a preto ich autori zostali anonymní. Prvé signatúry sa objavili až v 15. storočí. Na konci 19. storočia sa otlačky začali signovať vlastnoručným podpisom pod otlačenou kresbou. Rovnakým spôsobom označujeme otlačky dodnes.

</doc>
<doc id="94219" url="https://sk.wikipedia.org/wiki?curid=94219" title="Hierogamia">
Hierogamia



</doc>
<doc id="94220" url="https://sk.wikipedia.org/wiki?curid=94220" title="Hieroglyf">
Hieroglyf

Hieroglyf môže byť:
Hieroglyfy môže byť:

</doc>
<doc id="94221" url="https://sk.wikipedia.org/wiki?curid=94221" title="Grál">
Grál

Grál môže byť:

</doc>
<doc id="94222" url="https://sk.wikipedia.org/wiki?curid=94222" title="Gramatika">
Gramatika

Gramatika môže byť:

</doc>
<doc id="94224" url="https://sk.wikipedia.org/wiki?curid=94224" title="Bezkontextová gramatika">
Bezkontextová gramatika

Bezkontextová gramatika je frázová gramatika, ktorej prepisovacie pravidlá majú tvar "X" → "w", kde "X" je neterminál a "w" je ľubovoľná vetná forma. Názov "bezkontextová" vychádza z toho, že neterminály sa prepisujú bez ohľadu na kontext, v ktorom sa nachádzajú.
Bezkontextovými gramatikami sa veľmi často popisujú bežné programovacie jazyky, hoci tieto sú málokedy bezkontextové (napr. Pascal alebo C). Bezkontextové jazyky však vieme pomerne efektívne parsovať a konštrukcie, ktoré nie sú bezkontextové (napr. deklarácie a používanie premenných) sa ošetrujú zvlášť.

</doc>
<doc id="94225" url="https://sk.wikipedia.org/wiki?curid=94225" title="Hierónymos Rodský">
Hierónymos Rodský

Hierónymos R(h)odský alebo Hieronymos R(h)odský bol grécky filozof, predstaviteľ aristotelizmu.

</doc>
<doc id="94226" url="https://sk.wikipedia.org/wiki?curid=94226" title="Generatívna gramatika">
Generatívna gramatika

Generatívna gramatika ("transformačná gramatika, transformačno-generatívna gramatika") je lingvistická koncepcia založená americkým jazykovedcom Chomskym na predpoklade, že konkrétne vety sa produkujú pomocou transformácií abstraktných hĺbkových štruktúr na konkrétne povrchové štruktúry. Generatívna gramatika vykladá jazyk ako systém pravidiel umožňujúcich vytvárať nekonečný počet gramaticky správnych viet. Chomsky chápe svoju generatívnu gramatiku ako opis
kompetencie toho, kto hovorí, čiže znalosť jazyka, ktorú má hovoriaci. Kompetencia hovoriaceho nie je prístupná bezprostrednému pozorovaniu. Chomského generatívna gramatika má mentalistický základ a predstavuje antitézu k antimentalizmu a behaviorizmu napr. Bloomfielda.

</doc>
<doc id="94228" url="https://sk.wikipedia.org/wiki?curid=94228" title="Kontextová gramatika">
Kontextová gramatika

Kontextová gramatika je formálna gramatika "G" = ("N", Σ, "P", "S"), v ktorej sú pravidlá v P tvaru
 α"A"β → αγβ
s "A" ∈ "N" (t. j., "A" je jeden neterminálny symbol) a α a β ∈ ("N" ∪ Σ)* (t. j., α a β sú reťazce neterminálnych a terminálnych symbolov) a γ ∈ ("N" ∪ Σ)+ (t. j., γ je neprázdny reťazec neterminálnych a terminálnych symbolov). Ak sa S nevyskytuje na pravej strane žiadneho pravidla, môže gramatika obsahovať i pravidlo
 S → ε 
kde ε značí prázdny reťazec.
Ďalej platí, že dĺžka ľavej strany každého pravidla musí byť menšia alebo rovná dĺžke pravej strany daného pravidla.
Názov "kontextová" je odvodený od faktu, že α a β tvoria kontext, ktorý určuje, či "A" je možné nahradiť γ alebo nie. Týmto sa odlišuje od bezkontextovej gramatiky, kde sa kontext neterminálneho symbolu neberie do úvahy. Formálny jazyk, ktorý je možné opísať kontextovo citlivou gramatikou sa nazýva kontextovo citlivý jazyk.
Koncept kontextovej gramatiky zaviedol Noam Chomsky v 50. rokoch 20. storočia ako spôsob opisu syntaxe prirodzených jazykov, kde je skutočne častým javom, že slovo môže alebo nemusí byť vhodné na danom mieste v závislosti na kontexte.

</doc>
<doc id="94229" url="https://sk.wikipedia.org/wiki?curid=94229" title="Hilarius Pictaviensis">
Hilarius Pictaviensis

Svätý Hilarius Pictaviensis alebo Hilarius z Poitiers (* okolo 315, Poitiers – † 367, Poitiers) bol latinský cirkevný otec, spisovateľ a biskup z Pictavia (dnes Poitiers) v Galii. V rodnom meste bol biskupom od roku 350. 
Život.
Pochádzal z pohanskej rodiny. Spismi sa usiloval o jednotu cirkvi ("Contra Arianos (Proti ariánom)" a i.), za čo bol poslaný do vyhnanstva v Malej Ázii. Tu napísal svoje hlavné dielo o sv. Trojici ("De trinitate", 12 kníh) v ťažko zrozumiteľnom štýle. Po návrate presadil v Galii ortodoxné kresťanstvo.
Uctievanie.
Katolícka cirkev si ho podľa Rímskeho martyrológia pripomína 13. januára. Pápež Pius IX. mu v utorok 13. mája 1851 udelil titul Učiteľ Cirkvi.

</doc>
<doc id="94230" url="https://sk.wikipedia.org/wiki?curid=94230" title="Pogeneratívna gramatika">
Pogeneratívna gramatika

Pogeneratívna gramatika je potransformačná gramatika – americká lingvistika 70.80. rokov 20. storočia.

</doc>
<doc id="94234" url="https://sk.wikipedia.org/wiki?curid=94234" title="Gramatika (informatika)">
Gramatika (informatika)

Gramatika je množina pravidiel určujúcich, ktoré vety (t. j. postupnosti znakov a hlások) patria do jazyka a ktoré nie.

</doc>
<doc id="94236" url="https://sk.wikipedia.org/wiki?curid=94236" title="Univerzálna gramatika">
Univerzálna gramatika

Univerzálna gramatika je gramatika, ktorú tvoria jazykové univerzálie čiže všeobecné jazykové formy. Jazykové univerzálie sú vrodené idey, čiže informácie nezávislé od skúsenosti, tvoriace druhovo špecifický, biologicky determinovaný apriórny systém. Od univerzálnej gramatiky sa odvodzujú všetky špeciálne gramatiky všetkých jazykov. V tom je základ podobnosti všetkých ľudských jazykov. Táto vrodená, genetická informácia umožňuje dieťaťu transformovať univerzálnu gramatiku no špeciálnu gramatiku svojho materského jazyka. Preto sa podľa Chomského dieťa učí svoju materčinu tak ľahko. Má vrodenú schopnosť uskutočniť túto transformáciu na základe jednoduchých jazykových skúseností.

</doc>
<doc id="94237" url="https://sk.wikipedia.org/wiki?curid=94237" title="Himatión">
Himatión

Himatión alebo himation (gr.) je plášť z ťažkej látky, ktorý v starovekom Grécku
nosili muži aj ženy.

</doc>
<doc id="94238" url="https://sk.wikipedia.org/wiki?curid=94238" title="Gramatológia">
Gramatológia

Gramatológia je veda o systémoch zápisu a o písme. Termín zaviedol lingvista Ignace Gelb v roku 1952. Zahrnuje typológiu písiem, analýzu ich štruktúrnych vlastností, vzťah medzi písaným a hovoreným jazykom. V širšom zmysle sa do nej zaraďuje aj výskum gramotnosti.

</doc>
<doc id="94239" url="https://sk.wikipedia.org/wiki?curid=94239" title="Hínajána">
Hínajána

Hínajána (- sanskritský kmeň - písmom dévanagárarí हीनयान - doslova: "malé vozidlo" alebo "malá cesta"; sanskritský nominatív: hínajánam; iné názvy: hínajánový/južný/starší/starý/raný budhizmus, malé vozidlo, malá cesta, malý voz, nekodifikované tvary: hínajánový/južný/starší/starý/raný buddhizmus) je smer budhizmu, ktorý sa rozšíril na juh a juhovýchod od Indie, učenie thérov, čiže starších alebo bezprostredných Budhových žiakov. Jeho kanonickým textom je Pálijský kánon. Doktrinálny konflikt je základnou dimenziou systému. Hlavnými školami hinajány sú théraváda a sarvástiváda.
V systéme hínajány existuje základná dichotómia medzi "chudobnou" a "bohatou" tradíciou, medzi tendenciou antropickou a tendenciou transcedentálnou. Prvá zdôrazňuje ľudskú dimenziu zakladateľa, druhá jeho božskú dimenziu. 
Prvá schizma v budhizme (medzi stháviravádou a mahásanghou) sa odohrala v Pátaliputre na treťom koncile okolo roku 250 pred Kr. Jadrom sporu bola kvalita arhatu, jeho nepoškvrnenosť alebo vystavenosť poškvrneniu.
V južnom budhizme sa pluralistické filozofické systémy pokušali racionálne uchopiť skutočnosť. Teória poznania hínajány je sčasti realistická, sčasti skeptická.

</doc>
<doc id="94240" url="https://sk.wikipedia.org/wiki?curid=94240" title="Počítačová gramotnosť">
Počítačová gramotnosť

Počítačová gramotnosť je schopnosť nielen písať, ale aj ovládať základné operácie práce na počítači. Jedna zo základných súčastí novodobého vzdelávania každého človeka, nielen počítačového profesionála. Zahrnuje: súbor vedomostí o možnostiach a medziach počítačov a programovania pre počítače; súbor schopností vhodne definovať úlohu a riešiť ju pomocou počítača; súbor návykov nevyhnutných pre obsluhu počítača; súbor pozitivnych postojov, hodnôt a očakávaní súvisiacich s počítačmi.

</doc>
<doc id="94241" url="https://sk.wikipedia.org/wiki?curid=94241" title="Hindúkuš">
Hindúkuš

Hindúkuš je horská sústava v Strednej Ázii v Afganistane, Pakistane a sčasti Indii. 
Je dlhá 800 km, najvyšší vrch je Tirič Mír (). Sú tu ľadovce, časté zemetrasenia. Západná časť je nižšia s reliéfom alpského typu; východná časť je plošina so samostatnými ostrými a nedostupnými ľadovcovými štítmi nad 
Žijú tu Afganci, Kafíri a Tadžici.

</doc>
<doc id="94242" url="https://sk.wikipedia.org/wiki?curid=94242" title="Antonio Gramsci">
Antonio Gramsci

Antonio Gramsci (* 23. január 1891, Ales, Taliansko - 27. apríl 1937, Rím) bol navýznamnejší taliansky neo-marxistický filozof 20.storočia. 
Pozornosť venoval hlavne problémom historického materializmu: vzťah medzi základňou a nadstavbou, proletariátom a inteligenciou, osobnosť, ideológia...

</doc>
<doc id="94244" url="https://sk.wikipedia.org/wiki?curid=94244" title="Granadský sultanát">
Granadský sultanát

Granadský sultanát bol posledný arabský štát v Španielsku 1232 – 1492 s hlavným mestom Granada (sídlo vládnucej dynastie Nasrovcov palác Alhambra). Patrili k nemu aj prístavné mestá Malaga, Almería.

</doc>
<doc id="94245" url="https://sk.wikipedia.org/wiki?curid=94245" title="Herman Friedrich Wilhelm Hinrichs">
Herman Friedrich Wilhelm Hinrichs

Herman Friedrich Wilhelm Hinrichs (* 22. apríl 1794, Wangerland, Nemecko – † 17. september 1861, Friedrichroda) bol nemecký filozof, predstaviteľ starohegelovstva.

</doc>
<doc id="94246" url="https://sk.wikipedia.org/wiki?curid=94246" title="Timofej Nikolajevič Granovskij">
Timofej Nikolajevič Granovskij

Timofej Nikolajevič Granovskij (* 9. marec 1813 – † 4. október 1855) bol ruský historik a sociológ, jeden z najvýznamnejších predstaviteľov západníctva.

</doc>
<doc id="94247" url="https://sk.wikipedia.org/wiki?curid=94247" title="Hipparchos z Nikaie">
Hipparchos z Nikaie

Hipparchos z Nikaie (* 190 pred Kr. – † 120 pred Kr.) je najväčší starogrécky astronóm, zakladateľ vedeckej astronómie založenej na pozorovaní, predchodca Ptolemaiov. Určil vzdialenosť Mesiaca a Slnka od Zeme. Je považovaný za zakladateľa trigonometrie 
Narodil sa v meste Nicea (dnes İznik, Turecko) a pravdepodobne zomrel na ostrove Rodos. Je známe, že ako astronóm pracoval minimálne od 147 pred Kr. do 127 pred Kr. Bol prvý, ktorý vytvoril kvantitatívne a presné modely pohybu Slnka a Mesiaca. Dosiahol to pravdepodobne pozorovaním alebo matematickými technikami od Chaldejcov z Babylonie. Vyriešil aj niekoľko problémov v sférickej trigonometrii. Medzi jeho ďalšie úspechy patrí objavenie zemskej precesie, zostavenie prvého komplexného katalógu hviezd a pravdepodobne aj vynájdenie astrolábu.

</doc>
<doc id="94250" url="https://sk.wikipedia.org/wiki?curid=94250" title="John Gray">
John Gray

John Gray (* 28. december 1951, Houston, Texas, USA) je americký vzťahový poradca, prednášajúci a spisovateľ, autor kníh o partnerských vzťahoch.
V roku 1992 vydal knihu "Muži sú z Marsu, ženy sú z Venuše", ktorá sa stala bestsellerom a témou všetkých jeho ďalších kníh a profesionálnych aktivít. 
Venuje sa téme rastu osobnosti, vzťahom medzi mužmi a ženami a ľudskou komunikáciou, i keď nemá žiadne akreditované psychologické ani iné vzdelanie. Napriek tomu je držiteľom čestného doktorátu na Governors State University v Illinois. 
Odborníci ho kritizujú za pseudovedecké názory a za to, že psychologické poznanie obmedzil na súhrn stereotypov. Okrem toho bol obvinený, že si časť myšlienok požičal od autorky Deborah Tannen. V reakcii na to síce priznal určité podobnosti, ale plagiátorstvo poprel a uviedol, že jej knihu ani nečítal.
V slovenčine.
vydavateľstvo IKAR

</doc>
<doc id="94252" url="https://sk.wikipedia.org/wiki?curid=94252" title="Grazioso">
Grazioso

Grazioso (tal.) je milo, pôvabne, nežne.

</doc>
<doc id="94253" url="https://sk.wikipedia.org/wiki?curid=94253" title="Hippies">
Hippies

Hippies, nazývaní aj „deti kvetov“, boli psychedelickým hnutím mládeže 60. rokov 20. storočia propagujúce spontánnosť, slobodu, mier, lásku, ale aj drogy a pohlavnú promiskuitu, pod heslom „flower-power“ („sila kvetín“, resp. „kvetinová sila“). Hnutie hippies odmietalo spoločenské konvencie a protestovalo proti vojne a násiliu. Nie všetci žili až tak sexuálne aktívne a nebrali drogy. Nadmerné užívanie drog bolo časté u drogovo závislých, ktorí sa iba skrývali za idey Hippies.
História a znaky hnutia.
Subkultúra mladých hippies bola výsledkom mládežníckeho hnutia, ktoré sa začalo v Spojených štátoch v polovici 60. rokov. Hnutie vzniklo ako odozva na predošlú rodičovskú generáciu plnú konvencií a náboženských, rodových a rasových stereotypov, pričom jeho vznik bol výrazne motivovaný beatnickou generáciou a jej literatúrou.
Postupne sa táto filozofia šírila po celom svete. Slovo „"hippie"“ pochádza zo slova "hipster," ktoré označovalo člena inej subklultúry džezových fanúšikov z počiatkov 40. rokov, ktorí sa životným štýlom stotožňovali so štýlom džezových hudobníkov: obliekali a správali sa ako oni, používali ich slang, užívali marihuanu a iné drogy.
Hippies boli vo svojich komunitách stotožnení s érou psychedélie, počúvali žánre psychedelickej hudby, stáli za zrodom sexuálnej revolúcie, svoje zážitky si spestrovali užívaním drog, ako napríklad marihuana, hašiš, či iná, taktiež oficiálne uznávaná droga tejto skupiny, LSD. Motivácia k užívaniu drog v 60. rokoch sa však líšila od ich súčasnej konzumácie. Hippies videli v psychedelických psychotropných drogách možnosť dospieť k poznaniu a skúmaniu seba samého, cestu k spiritualite, k tvorbe, či k prehĺbeniu kontaktu s realitou. Moderných hippies je málo, no teraz už namiesto drog vačšinou používajú jogu alebo meditáciu. 
Deň 14. január 1967 je považovaný za začiatok zlatej éry hnutia Hippies. Vtedy počas veľkého happeningu Human Be-In, v jednom z najväčších amerických mestských parkov Golden Gate Park v San Franciscu, došlo k masívnemu spopularizovaniu tohto hnutia. Happening, ktorého sa vtedy zúčastnilo 20-30 000 ľudí bol predohrou "leta lásky", 1967, ("Summer of Love") na západnom pobreží Spojených štátov a na východnom pobreží festivalu neďaleko Woodstocku v roku 1969. Po týchto udalostiach sa hnutie hippies rozšírilo do Mexika ("jipitecas"), na Novom Zélande to boli "housetruckeri", v Spojenom kráľovstve to boli kočovní "peace convoys", ktorí organizovali hudobné festivaly pri Stonehenge. Svojich nasledovníkov malo toto hnutie aj v Austrálii či v Čile. 
Móda a hodnoty hippies ovplyvnili kultúru, populárnu hudbu, televíziu, film, literatúru a umelecké diela. V priebehu 60. rokov bola väčšina charakteristických znakov tohto hnutia prebraných mainstreamovou kultúrou. Náboženská a kultúrna pestrosť, preberaná komunitou hippies mala širokú podporu, východné filozofie a koncepty spirituality mali v tejto ére široké publikum. Odkaz Hippies je pozorovateľný dodnes, v mnohých formách od propagovania zdravej výživy, obdobného spôsobu organizovania hudobných festivalov, sexuálnou revolúciou ovplyvneného postoja k sexuálnej morálke až po súčasnú filozofiu slobodného kyberpriestoru.
Veľa zástancov hippies bolo napádaných inými sektami. Ich hlavný cieľ bol mier a boj proti systému.

</doc>
<doc id="94254" url="https://sk.wikipedia.org/wiki?curid=94254" title="Gréci">
Gréci

Gréci sú národ indoeurópskeho pôvodu. Vlastným menom Heléni (), t. j. obyvatelia krajiny Hellas, odvodeným od mena mýtického praotca Helléna. Európske národy nazývajú Grékov vo svojich jazykoch z latinského "Graeci" ("Greeks", "Greci", "Griechen"), zatiaľ čo orientálne národy ich označujú podľa starogréckeho kmeňa Iónov ("Yunan"). Gréci sa ako staroveký národ sformovali v 8. storočí pred Kr. Po náboženskej stránke väčšina Grékov patrí k pravoslávnej cirkvi. 
Pôvod Grékov.
Pôvod Grékov bol vždy predmetom sporov. Nie je presne jasné, ako a kedy grécky národ vznikol. V tzv. heladskej dobe žili v Grécku Pelasgovia. Tento názov dali starovekí Gréci predgréckemu vyspelému neindoeurópskemu obyvateľstvu Grécka, ako sa sami nazývali však nevieme, keďže neexistuje žiadna písomná pamiatka. O sformovaní gréckeho národa existuje množstvo teórií. Jedna hovorí, že indoeurópske obyvateľstvo, teda Gréci, neprišlo do Grécka vo veľkom počte, ale iba jazykovo ovplyvnili pôvodných Pelasgov, ktorí prebrali reč Indoeurópanov a skombinovali ho so svojim jazykom a tak vznikla gréčtina. V samotnom gréckom jazyku sa nachádza množstvo neindoeurópskych pelasgických prvkov. Pelasgické slová označujú hlavne to, čo Indoeurópania z vnútrozemia nepoznali, napr. slová "thalassa" (more) alebo "pyrgos" (veža) sú pôvodom pelasgické. Negrécke sú aj koncovky toponým ako "-nthos (Korinthos)", "-sos (Thasos)" a "-sa (Larisa)". Druhá hlavná teória tvrdí, že do Grécka prišiel veľký počet Grékov, ktorí si podrobili pôvodné obyvateľstvo a asimilovalo ho. Tretia teória tvrdí, že grécky hovoriace obyvateľstvo obývalo Grécko už od neolitu, a teda Gréci sú autochtónni, čo je však len málo pravdepodobné. Nedávne antropologické (Aris Poulianos) a genetické (Luigi Cavalli-Sforza) štúdie moderného gréckeho obyvateľstva zistili, že Gréci sú hlavne potomkovia meditereánskeho obyvateľstva, ktoré Grécko obýva už 5 000 rokov. Ide o Pelasgov, čím by sa čiastočne dala potvrdiť hypotéza, že do Grécka v skutočnosti veľa indoeurópskych Grékov neprišlo, len ich jazyk. Viac pravdepodobná teória je, že tu došlo k akémusi premiešaniu indoeurópskeho gréckeho a neindoeurópskeho pelasgického obyvateľstva. Takto premiešané a helenizované obyvateľstvo sa pravdepodobne ďalej presunulo na grécke ostrovy a na západ Malej Ázie, pričom aj tu vstrebali a helenizovali pôvodné obyvateľstvo. Grécke kmene začali do Grécka prichádzať pravdepodobne koncom heladskej doby.
Raní Gréci 1500 – 1200 pred Kr..
"Hlavný článok: Dejiny Grécka"
Prvý historicky doložený grécky kmeň boli starovekí Achájci a Ióni, tvorcovia mykénskej kultury, ktorí hovorili najstaršou doloženou formou gréckeho jazyka. Mykénčania obývali územie približne zodpovedajúce súčasnému južnému Grécku a neskôr kolonizovali aj západné maloázijske pobrežie. Mykénske mestá boli napríklad Mykény, Tiryns, Iolkos a Sparta. Mykénčania vytvorili vyspelú palácovú kultúru, ktorá bola ovplyvnená minojskou a pelasgickou kultúrou. Na čele spoločnosti bol kráľ (wanax), najznámejší je mýtický Agamemnón. Mykénčania používali lineárne písmo B. Okolo r. 1200 pred Kr. opúšťali svoje sídla a na lodiach plienili okolité kraje. Po rozpade mykénskej civilizácie začali pravdepodobne do Grécka prenikať ďalšie grécke kmene.
Temné obdobie (1200 – 800 pred Kr.).
Do Grécka následne prichádzali grécke kmene Dórov, Aiolov a aj Epirótov. Je pravdepodobné, že severogrécke kmene Epirótov a Macedóncov obývali severné Grécko už od mykénskej doby, prípadne že tu boli aj Dóri a neskôr sa presunuli na juh Grécka. Podľa niektorých historikov sa Dóri nachádzali na juhu Grécka už v mykénskej dobe a po páde mykénskej kultúry prevzali moc, prípadne, že sami túto kultúru zničili. Vieme, že v historickom období Achájci obývali časť Tesálie a časť Peloponézu, ďalej severozápadnú Anatóliu, Cyprus a Lesbos. Kmene Iónov osídlili ostrov Eubója, Atiku, Kykladské ostrovy a anatólsku Ióniu. Dóri žili v Strednom Grécku, na väčšine Peloponézu, na Kréte, ostrovoch Dodekanézu a v juhozápadnej Anatólii. Kmeň Aiolov sa zvykne radiť k Achajcom, prípadne k ich príbuzným. Obývali Eubóju, Lesbos a severozápadnú Anatóliu. Popri týchto kmeňoch tu boli aj Macedónci, ktorí sa pravdepodobne odštiepili od hlavného prúdu Dórov, alebo sa časť Dórov po páde mykénskej kultúry odobrala na juh, zatiaľ čo časť ostala na pôvodnom mieste (Macedónci).
Archaické obdobie (800 – 500 pred Kr.).
Okolo roku 800 začínajú grécke kmene vytvárať tradičnú kultúru. Gréci prevzali a upravili fenické písmo a založili tradičný mestský štát ("polis"). Počet Grékov rapídne narastal a bolo potrebné založiť nové kolónie a mestá. Grécke mestské štáty rozhodli na sneme v Delfách o začatí kolonizácie. Gréci osídlili Sicíliu, južnú Itáliu, Bospor, severný Epiros, severnú a južnú Anatóliu, Krym, Tráciu, Kolchidu, čiernomorskú oblasť, južnú Gáliu a severnú Afriku. V týchto kolóniách vznikali veľké grécke mestá. Nastala klasická antická kultúra a vznikol zjednocujúci názov Heléni.
Klasické obdobie (500 – 338 pred Kr.).
V tomto období už Gréci vystupujú ako jednotný národ. Jazykom kultúry sa stáva atická (aténska) gréčtina. Ostatné kmene hovorili príbuznými jazykmi. Anatólski Gréci sa dostávali do prvých sporov s Perziou.
Helenistické obdobie (338 – 146/31 pred Kr.).
V tomto období nastupuje obdobie macedónskych Grékov. Macedónci boli možno Dóri, ktorí sa usadili na severe a nepokračovali v osídlovaní južného Grécko; iná teória hovorí, že Macedónci patrili k tzv. Severným gréckym kmeňom, aké sa usadili v Epeire; podľa iných názorov Macedónci neboli gréckeho pôvodu. Macedónci žili skromným životom, a tak ich južní Gréci považovali za polobarbarských príbuzných. Ich kultúra sa však civilizovala a už kráľ Filip II. Monomatios (Jednooký) porazil Grékov. Jeho syn Alexander Veľký potom porazil Perziu a dobyl rozsiahle územia. Keď padla Perzská ríša, ktorá okrem iného ovládala aj centrálnu Anatóliu, začala nová grécka kolonizácia. Gréci osídlili fakticky celú Anatóliu, Sýriu a Egypt. Po Alexandrovej smrti sa táto ríša rozpadla na viacero gréckych kráľovstiev. Vznikli veľké metropoly ako Alexandria v Egypte či Antiochia v Sýrii. Alexander tiež zaviedol jednotný grécky jazyk κοίνη διάλεκτος (koíne diálektos), ktorý vychádzal z klasickej atičtiny. Gréci žili na veľkej časti vtedy známeho sveta a spájal ich jednotný jazyk.
Rímske obdobie (146/31 pred Kr. – 395/6 stor. po Kr.).
Helenistické štáty si v 2. – 1. stor. pred Kr. postupne podmanili Rimania. Gréci sa tak stali súčasťou Rímskej ríše. Rimania však nikdy Grékov neobmedzovali. Rimania sa nikdy nesnažili kolonizovať východ tak ako západ. Dokonca povýšili gréčtinu na druhý úradný jazyk ríše a mnohí cisári obľubovali klasickú grécku kultúru. Italskí Gréci a Rimania tvorili dva národy Itálie. V tomto období sa ľudový jazyk stále viac líšil od klasickej atičtiny. Na severe Grécka sa začala usadzovať rímska komunita. Gréci hromadne prestupovali na kresťanstvo. V r. 212 cisár Caracalla udelil rímske občianstvo všetkým obyvateľom ríše, čím sa vlastne každý Grék úradne nazýval Rimanom a bol to zároveň počiatok byzantskej národnej identity. V 3 stor. museli Gréci v Anatólii a v Grécku čeliť masívnym útokom Gótov. V 4. stor. Grécko viackrát vyplienili Góti a súperiace cisárske armády.
Po r. 395 sa impérium rozdelilo na západné a východné (byzantské). Cisár Konštantín tu v r. 330 postavil nové hlavné mesto, nový Rím, Konštantinopol. Vo východnej ríši prevládal grécky národ, a tak sa počas nasledujúcich rokov Rimania na východe helenizovali. No už v 4. stor. sa Gréci nazývali Romioi (Rimania), pretože pomenovanie Helén bolo synonymum pre pohana. Nikto sa viac nenazýval Grékom. Cisári až do 6. stor. boli Rimania.
Byzantské obdobie (395/6. stor. – 1453).
V 5. storočí bola Byzantská ríša ríša Grékov a hoci sa Gréci nazývali Rimania, ich nepriatelia ako Ostrogóti či Frankovia Byzantíncov pohŕdavo nazývali Grékmi. Práve v tomto období však grécke obyvateľstvo v pevninskom Grécku prežilo obrovskú ranu. Bol to útok Slovanov a Avarov v 6. stor. Grécko bolo už dlho zdecimované germánskymi vpádmi. Slovania, ktorí si hľadali nové obydlia, napadli Byzanciu ešte počas panovania Justiniána. Ten ich však pri Konštantinopole porazil. Po jeho smrti začali podnikať ďalšie útoky a dunajské pohraničné jednotky ich už neboli schopné zastaviť. Slovania obsadili skoro celé Grécko a dostali sa až na Peloponéz. Slovanmi neobsadené ostali iba grécke ostrovy a samozrejme Malá Ázia. Gréci sa schovávali v opevnených mestách. Invázia Slovanov bola úplne iná ako predchádzajúce gótske invázie. Góti chceli iba plieniť a rabovať, no Slovania sa chceli trvalo usadiť, čo bolo pre Grékov niečo, čo nečakali. Byzantskí cisári boli bezmocní. Ich vláda v Grécku fakticky padla. Grécky vidiek patril Slovanom, ktorí tu už mali svoje tradičné osady odkiaľ ovládali svojich gréckych susedov. Naozaj to tak vyzeralo, že materské Grécko ostane slovanské natrvalo, nakoľko pôvodné obyvateľstvo Grécka začalo podliehať moru a asimilácii zo strany Slovanov. Niektorí Gréci z Peloponézu nachádzali oslobodenie emigráciou do byzantských provincií v južnej Itálii. Cisári sa snažili Slovanov zničiť. Viaceré vojenské operácie boli úspešné a Slovania boli odvádzaní z Grécka a usídľovaní vo východnej Malej Ázii. Mnoho Slovanov presídlil do Malej Ázie generál Staurakios, ktorý zmenil vojnu na "lov" na Slovanov. Aj tak ale ostalo v Grécku veľa Slovanov, ktorí ďalej vzdorovali cisárskej moci. Obrat nastal až v 9. storočí, kedy sa odohrala pre Grékov existenčná bitka pri meste Patra, poslednom opornom bodom Byzancie na Peloponéze. Cisár Nikiforos a generál Fokas na čele veľkej armády úplne zničili Slovanov, ktorí zaútočili na achájske grécke obyvateľstvo a obľahli mesto Patra. Po tejto bitke nastalo masívne zotročenie gréckych Slovanov a ich presídľovanie do Malej Ázie, kde mali slúžiť ako vojaci na východných hraniciach. Z Grécka boli odvedené celé slovanské rodiny, teda aj ženy a deti. Byzantská moc bola v Grécku upevnená. Takýmto spôsobom vymizlo skoro celé slovanské obyvateľstvo z Tesálie, Epiru a Peloponézu. Na Peloponéze však ostalo malé slovanské etnikum, ktoré sa následne pomiešalo s Grékmi a hellenizovalo. Slovania však ostali v Macedónii a podrobili sa tu byzantskej moci. Solún (Thessaloníki) sa tak stalo dvojnárodnostným mestom. Grécko bolo zachránené a Gréci konečne mohli vyjsť na vidiek. Najmenej vyľudnené oblasti Grécka bol Epirus, Stredné Grécko a východný Peloponéz, kde sa udržal väčší počet Grékov aj počas slovanskej okupácie. Na Peloponéz a do Tesálie bolo potom usadené grécke obyvateľstvo, predovšetkým z južnej Itálie, Sicílie a z Malej Ázie, aby tak posilnilo miestne zdecimované grécke obyvateľstvo. V Sýrii a v Egypte sa však situácia nevyvinula tak dobre ako v Grécku. Tieto územia definitívne pripadli Arabom a veľa Grékov sa odtiaľ vysťahovalo. Obnovila sa však byzantská správa nad Cyprom a nad Krétou, kde tiež vládli Arabi. 
Potom nastal pokoj až do 11. storočia. V tomto období bol Konštantínopol strediskom gréckej kultúry. V Grécku bolo najvýznamnejšie mesto Patra a v Macedónii Solún. V 11. stor. na Byzanciu zaútočili Turci, ktorí ovládli všetky arabské územia. Síce ich Gréci viackrát porazili, stále mali veľkú moc. V roku 1071 sultán Alp-Arslan úplne zničil byzantskú armádu pri Mantzikerte v Kapadócii a zajal cisára Romana Diogena. Turci tak ovládli Kapadóciu a Pontos. Mnoho Pontských Grékov sa ušlo schovať do hôr. Kapadócki Gréci sa poturčili a tí, čo prežili, sa vyvíjali separovane a vznikla tak kapadócka a pontská gréčtina. Turci postupovali ďalej a v r. 1176 porazili grécke vojská pri Miryiokefalóne, čím ovládli celú Anatóliu. V r. 1204 Byzanciu zničili križiaci, Benátčania ovládli Konštantínopol. Malo to však aj kladné následky, keďže sa Turci stiahli zo západnej Anatólie a Gréci si tu vytvorili Nikéske cisárstvo. Pontskí Gréci si dokázali vytvoriť Trapezuntské cisárstvo. Vlastné Grécko ovládli Európania. Jedine Epirus bolo nezávislé grécke kráľovstvo. Gréci sa snažili znovuvytvoriť Byzantskú ríšu a v r. 1261 sa to aj podarilo Nikajskému cisárskemu rodu Paleologovcom. Kréta a Cyprus však ostali Benátkam. Byzancia disponovala iba západnou Anatóliou, Macedóniou a časťou Mórei (Peloponéz). Turci však postupovali ďalej, v r. 1430 dobyli Solún a v r. 1453 aj Konštantínopol. Byzantská ríša padla. Posledný grécky štát, Trapezuntské cisárstvo padlo v r. 1461. Do Anatólie prišlo spočiatku 200 tureckých rodín. Potom prišla druhá vlna osadníkov v počte približne 200 000 ľudí. Ale stále boli v menšine oproti Grékom.
Osmanské obdobie.
Osmanské obdobie sa datuje od dobytia Konštantínopolu 1453 po získanie nezávislosti Grécka v roku 1832.
Grécko.
Keď sa Turci definitívne udomácnili v Grécku, mnoho Grékov prestúpilo na islam. V očiach ortodoxných Grékov sa však stali Turkami. A naozaj to tak aj bolo, keď za pár generácií stratili svoju národnú identitu. V tejto dobe sa označenie Grék nepoužívalo, ale Gréci sa označovali ako Rimania (Rómaioi).
Turecká administratíva nedokázala účinne ovládať horské oblasti, ktoré sa stali útočiskom polonomádskych etnických skupín hovoriacich severozápadným dialektom gréčtiny, známych dnes Sarakatsáni. K nim sa utiekali zvyšky byzantských ozbrojencov a politickí alebo kriminálni utečenci. Živili sa lúpežným spôsobom, napádali karavány a usadlosti, takže si vyslúžili prezývku klefti – zlodeji. Okrem nich tu boli aj Armatoli, ktorí slúžili ako domobrana a podliehali tureckej armáde, ale často sa spájali s kleftami a útočili na Turkov. Vďaka svojej opozícii proti tureckej administratíve nadobudli status národných hrdinov, podobne ako Jánošík alebo Robin Hood.
Za ranoosmanského obdobia boli aj kryptomoslimovia, čiže Gréci ktorí vystupovali ako moslimovia iba na verejnosti. No tí sa čoskoro poturčili. Väčšina Grékov sa však prispôsobila novej dobe. V materskom Grécku boli Gréci dôležití námorníci. Najdôležitejšie námorné strediská boli ostrovy Chios a Psara a tiež ostrov Ydra obývaný Arvanitmi. V Grécku si obyvatelia vytvorili spôsob autonómnej vlády. Na čele vidieckych zoskupení bola miestna rada starších-Gerúzia, ktorej predsedal tzv. dimogerontas, ktorého však Gréci volali tureckým meonom kotsabasis. Kotsabasiovia podliehali tureckej správe, často Grékov vykorisťovali, a preto ich dedinčania nazývali kresťanskými Turkami alebo poturčencami. Táto organizácia gréckej verejnosti osmanského obdobia je pravdepodobne ešte antického pôvodu. V Epire, v kraji Zagori, sa združili dediny pod názvom Zagorochoria do samosprávnych území, kde sa obchodovalo a na čele stála geruzia. Podobne sa združili grécke obce na Chalkidiki zvané Mademochoria a na ostrove Chios-Mastichochoria. Gréci boli dôležití obchodníci vo všetkých územiach ríše, preto aj v Grécku bohatli mestá ako Solún, Veria, Kastoria a Kavala v Macedónií, Larisa, Trikala, Kalambaka a Metsovo v Tesálií, Téby a Livadia v Rumélií a Patra a Nafplio na Peloponéze. V Epire prosperovalo mesto Ioannina, Arta a Arjyrokastro. Dôležitým centrom Grékov bol aj Hadrianopol v Trákií, kde sa počas turkokratie usadilo mnoho gréckych rodín.
Medzi 11. a 16. storočím sa do Grécka presídľovali aj kmene Arvanitov hovoriacich juhoalbánskou toskičtinou. Usadili sa predovšetkým v Epire (tu sa však väčšina islamizovala), v Attike, južnej Bojótii, južnej Eubóji a na niektorých častiach Peloponézu. Počas neskoršej vojny za nezávislosť a ďalších problémoch boli moslimskí Arvaníti vyvražďovaní Grékmi, kresťanskí sa označovali za Grékov a výrazne pomohli v revolúcii proti Turkom.
V tomto období Slovania ostali iba v Macedónii a Trácii, na Peloponéze sa horské slovanské kmene helenizovali medzi 13. – 15. stor., kedy vytvorili spoločné osady s Grékmi, a tak sa miešanými manželstvami hellenizovali.
Anatólia.
Anatólia ostávala multietnickým územím, kde žili okrem Turkov a Turkménov, Arméni, Kurdi, Gréci, Taliani (Janovania a Benátčania) ale aj Židia, ktorí boli vyhnaní zo Španielska a Portugalska počas reconquisty a rekatolizácie. Pred tureckým obdobím boli väčšina obyvateľov Anatólie Gréci, menšinu tvorili najmä Arméni. Pod tureckým vplyvom podliehali Greci v Anatólii islamizácii a najviac Grékov prestúpilo na islam v 17. storočí. Gréci zo západnej Anatólie a Pontu neprestupovali na islam. V Konštantínopole prežívala skupina vplyvných aristokratických gréckych rodín zvaných Fanarioti, podľa štvrte "Fanari" (dnes Fener). Grécke obyvateľstvo si udržovalo svoju národnosť na pobrežiach a vo veľkých mestách. vrátane vnútrozemských. Do západnej Anatólie, Iónie, však počas 16. – 17. stor. prišlo tisícky gréckych rodín na posilnenie zdecimovaného miestneho gréckeho obyvateľstva. Grécki prisťahovalci pochádzali hlavne z okolitých ostrovov, ale aj z Kréty, Cypru a Peloponézu. Zvýšením počtu Grékov na západe Anatólie sa tu stali Gréci majoritným obyvateľstvom, a tak bolo zabránené ďalšie islamizovanie. Najdôležitejším kultúrnym centrom Grékov zo západnej Anatólie bolo moderné mesto Smyrna, kde sa udržiavala vysoká kultúra. Iné mestá tu boli: Prusa, Nikomedia, Nikea, Kios, Alikarnasos, Pergamos, Filadelfia, Makri, Aidini a Kydonies. Gréci sa udržali aj v Ponte, teda na severe Anatólie a títo Gréci sa nazývajú Pontskí Gréci. Rozprávajú svojim vlastným gréckym jazykom, udržiavali si svoju kultúru a obývali významné osmanské mestá ako Trabzon, Tripoli Sinopi, Rize alebo Kerasos. Gréci z juhu Anatólie žili v historických krajoch Pamfýlia a Kilikia, hlavne v mestách Adana, Mersini a Attalia. Títo Gréci si však neuchovali svoj jazyk, začali rozprávať po turecky, ale uchovali si svoju grécku identitu. V centre Anatólie boli Gréci sústredení hlavne v Kapadócii (Kapadócki Gréci). Žili v meste Kesaria a v okolitých menších mestách a dedinách. Významná grécka komunita obývala aj kraj Pisídia, západne od Kapadócie. Tu sa Gréci sústredili v meste Sparta a tiež rozprávali po turecky. Vo všetkých týchto územiach predstavovali Gréci hlavne vzdelanostné vrstvy obyvateľstva. Boli dôležití magnáti, lekári, právnici či remeselníci. Gréci zo Sparty boli známi výrobcovia a obchodníci s orientálnymi kobercami.
Krym.
Na Kryme vznikol v roku 1441 Krymský chanát. Nemoslimské obyvateľstvo, vrátane Grékov, malo vlastné náboženské a súdne inštitúcie a platilo dane, za čo nemuselo slúžiť v armáde. Krymský chanát v roku 1783 anektovalo Cárske Rusko.
Kréta a Cyprus.
Na Kréte a Cypre boli dlhú dobu Benátčania, čo Grékom vyhovovalo. Miestne obyvateľstvo tak ostalo uchránené od počiatočných tureckých útokov. Turci sa ostrovov zmocnili až v 17. stor. Gréci tu hovorili miestnym jazykom.
Vo všetkých týchto oblastiach si Turci presadili svoju moc, no Gréci sa ako národ udržal. Tureckí sultáni si Grékov veľmi vážili pre ich dávnu kultúru a postavenie Grékov nebolo také zlé, ako sa všeobecne myslí. Gréci ako najpočetnejšia menšina v ríši mali rôzne výhody. Mnoho sultánskych radcov a štátnych ministrov malo grécky pôvod. Samotní sultáni sa učili po grécky. Keď začali Gréci požadovať nezávislosť, nastali kruté boje.
Národnooslobodzovacie obdobie (18. stor. – 1923).
"Pozri aj: Grécka vojna za nezávislosť"
Grécky národ sa začal prebúdzať koncom 17. stor. Počas stáročí tureckej okupácie grécku identitu držali patriarchovia a ortodoxná viera. Až koncom 17. stor. Gréci začali poukazovať na svoju predbyzantskú pohanskú minulosť a Gréci, ktorí sa dovtedy nazývali Rimanmi (Romii), sa opäť vrátili ku svojmu pôvodnému menu Heléni. Gréci vyhlasovali, že oni sú potomkovia starovekých Helénov, a tak sa zároveň upevnilo ich národné povedomie.
Grécki vzdelanci vytvorili archaizujúci jazyk kathareusa, ktorý bol očistený od tureckých a latinských slov, ktoré gréčtina z Grécka obsahovala. Jazyk vychádzal z klasickej attičtiny. V tomto jazyku sa vydávali aj grécke noviny. Turci proti týmto veciam nenamietali, lebo nečakali, aké budú mať vyústenie. V dvadsiatych rokoch 19. stor. útoky kleftov zosilneli a protiturecký odboj začal i v mestách. Po veľkých bojoch sa Grécko s pomocou západných mocností v r. 1829 osamostatnilo. Patrili mu však iba Peloponéz a južné Grécko. Grécka národná identita sa obnovila.
V Gréckom štáte však bola silná menšina Arvanítov, ktorí žili na Peloponéze (hlavne kraj Argolida) a v Attike. Niektorí Arvaníti však boli moslimovia a pri ďalších vojnách s Tureckom ich Gréci vyvraždili, naopak kresťanskí Arvaniti spolu s Grékmi bojovali proti Turkom a označili sa za Grékov. Gréci potom získali Tesáliu, Epiros a začiatkom 20. stor. aj Macedóniu. V Epire taktiež žila silná menšina Arvanitov a grécki Sarakatsáni zostúpili z hôr. Epirskí Gréci žili aj v severnom Epire, ktorý patril Albánsku. V gréckom Epire boli tiež Arvaníti vyvražďovaní. Potom sa mnoho Grékov z Albánska prisťahovalo do gréckeho Epiru. V Macedónii žili Gréci hlavne v Chalkidiki, v Thessaloniki a niektorých južných oblastiach. Na severe žili väčšinou Slovania. Grécka vláda túto menšinu nemala v láske, hoci im dovolila vydávať vlastné učebnice a mať vlastné školy. Keď sa však situácia vyostrila, boli nútení Slovania odísť do Bulharska a Juhoslávie. Potom bola podpísaná výmena obyvateľstva medzi Gréckom a Bulharskom. Macedónski Slovania grécku Macedóniu opustili a Gréci, ktorí žili na bulharskom pobreží Čierneho mora prišli do Grécka. Macedónia však bola značne vyľudnená. Osídlili ju potom hlavne anatólski Gréci, ktorí ušli z Turecka. Od r. 1913 pripadla Grécku aj Kréta. Cyprus ostal Britom. V Konštantínopole, v západnej Anatólii a Ponte tvorili Gréci väčšinu. Ale práve tu sa stali obeťami tureckej genocídy. Pontských Grékov vyvražďovali Turci od r. 1914, teda keď Gréci zmasakrovali moslimov v Grécku. Potom Grécky premiér Eleftherios Venizelos umiestnil armádu v Anatólii, ktorá sa mala stať Gréckom. Ale turecký generál Mustafa Kemal Atatürk Grékov porazil. Turci potom vypálili Grécke mesto na anatólskom pobreží, Smyrnu. Gréci utiekli do Grécka. Ďalej zmasakrovali pontských Grékov a tiež Arménov. Potom bola podpísaná výmena obyvateľstva. Anatólski Gréci sa po 3000 rokoch vrátili späť do Grécka. Usadili sa predovšetkým vo vyľudnenej Macedónii a tiež v Atike. Pontskí a Kapadócki Gréci však hovorili vlastnou gréčtinou a tak sa museli naučiť novogréčtinu z Grécka, čo oslabilo ekonomiku. Taktiež moslimovia z Grécka odišli do Turecka, medzi nimi aj mnoho moslimov, ktorí sa pokladali za Grékov a rozprávali po grécky, hlavne krétski a macedónski moslimovia. Predpokladá sa, že z Grécka odišlo okolo 500 000 moslimov a z Turecka okolo 2 000 000 Grékov, hoci tieto čísla nikdy neboli overené. Až teraz sa stal Konštantínopol tureckým mestom. v r. 1955 odišlo ďalších 150 000 konštantínopolských Grékov, po ďalšej genocíde.
Moderné obdobie.
Mnoho etnických Grékov z rôznych krajín sa v priebehu 20. stor. vysťahovalo zo svojej vlasti naspäť do Grécka. V Turecku to spôsobili vyššie spomínané genocídy a následná výmena národov medzi Tureckom a Gréckom. V Turecku tak dnes nezostala skoro žiadna grécka menšina, hoci si Gréci stále robia na anatólske územia nároky. V r. 1955 Turci napadli poslednú veľkú grécku komunitu v Istambule, ktorá sa následne vysťahovala. V r. 1960 získali cyperskí Gréci nezávislosť od Britov, no už v r. 1974 Cyprus napadli Turci a tak je až dodnes rozdelený. Egyptskí Gréci opúšťali Egypt od začiatku 20. stor. až do r. 1960 a v súčasnosti je ich v Alexandrii už veľmi málo. Pontskí Gréci žili až do r. 1989 na Kryme, v Gruzínsku, Arménsku, Azerbajdžane a v Kazachstane. Po páde komunizmu sa však začiatkom deväťdesiatych rokoch väčšina Grékov vysťahovala do Grécka. V každom tomto štáte však dodnes žije malá grécka menšina. V Taliansku žije dodnes malá grécka komunita na juhu. Okrem toho sa Gréci vysťahovali aj do USA a Austrálie, kde tvoria významnú menšinu.
Pôvod moderných Grékov.
Pôvod moderných Grékov bol vždy predmetom sporov. V 19. stor. sa niektorí historici domnievali, že moderní Gréci sú iba Slovania, ktorí boli pogréčtení byzantskou mocou a kresťanskí Arvaniti (Albánci), ktorí si osvojili gréčtinu, ktorá sa používala v ortodoxnej cirkvi. Ale táto teória bola vyvrátená. Väčšina Slovanov totiž po bitke pri Patrase v 9. stor. Grécko opustilo. Macedónski Slovania odišli počas grécko-bulharskej výmeny obyvateľstva začiatkom 20. stor. Ale aj tak sa niektorí Gréci zmiešali so Slovanmi, hlavne v 9. a tiež v 13. stor., no iba so slovanskou menšinou. V Byzantskom období bolo totiž Grécko fakticky znovuosídlené Grékmi z iných oblastí impéria. Arvaníti sa začali s ostatným gréckym obyvateľstvom miešať až v 20. stor. a stále si uchovávajú svoje tradície. Špecifickou skupinou moderných Grékov sú aj Grécki Arumuni, ktorí však tiež žili separovane až do 20. stor. Turecko-grécke miešanie nebolo vo vlastnom Grécku zvykom, kvôli náboženskej izolácii a naopak, mnoho Turkov malo grécky pôvod. Významný grécky historik zaoberajúci sa touto tematikou bol v 19. stor. Konstantinos Paparrigopulos. Bola urobená aj DNA analýza moderných Grékov, pričom talianski vedci Luigi Cavalli-Sforza, Paolo Menozzi a Alberto Piazza, našli výrazné DNA spojenie s antickými Grékmi a tak vylúčili rôzne nepravdivé teórie. Zistilo sa tiež, že iba 12% z gréckej DNA je typu R1a1. Tento typ je typický pre slovanské národy. Ale vedci predpokladajú, že gén typu R1a1 bol v Grécku už pred slovanskou inváziou a pochádzal ešte od starovekých, predgréckych obyvateľov Grécka, Pelasgov. Z celkových 12% tohto génu má slovanský pôvod v gréckej DNA iba približne 5%, pričom starí Slovania mali tento gén v zastúpení približne 75%. Touto analýzou sa dá slovanský pôvod Grékov vyvrátiť. Dokazuje nám to aj fyziognomická podobnosť antických a moderných Grékov a taktiež popisy starých Slovanov, kde sa písalo, že Slovania boli svetlovlasí so svetlou pokožkou (Prokopios), pričom 80% moderných Grékov majú tmavšiu farbu vlasov, očí a pleti. Našlo sa aj výrazné spojenie medzi južnými Talianmi, Sicílčanmi, Grékmi a západnými Turkami. Táto príbuznosť spomínaných národov je založená na ich starogréckom pôvode, keďže antickí Gréci obývali uvedené oblasti. Menšie percentá poukazovali na ďalšie miešania, malé percento DNA je ázijského pôvodu a našlo sa aj malé genetické spojenie so severoafrickým obyvateľstvom (0,3%). Antropologické výskumy, ktoré viedol uznávaný antropológ dr. J. Lawrence Angel, dokázali, že moderní Gréci sú výrazne podobní so svojimi starovekými predkami. Antropologické výskumy viedol aj dr. Aris Poulianos, ktorý porovnával skeletové materiály moderných a antických Grékov a zistil, že sa fakticky nelíšia. Poulianos zistil, že moderní Gréci sú predovšetkým potomkovia paleobalkánskych obyvateľov (Pelasgovia) ktorí sa pomiešali s novousadlíkmi, ktorí do Grécka prichádzali približne od roku 3000 pred Kr. (grécke kmene). Dôkaz o kontinuite medzi antickými a modernými Grékmi je aj moderná gréčtina, ktorá sa vyvíjala od staroveku do 20. stor. Gréci žijú aj na juhu Talianska a samotní južní Taliani majú aj grécky pôvod. Grécky národ bol vystavený rôznym kontaktov s inými národmi, no až teraz môžeme s istotou povedať, že moderní a antickí Gréci sú jeden národ.
Grécka kultúra.
Grécka kultúra položila základy modernej európskej kultúry. Mnohé poznatky boli známe už starým Grékom, ktorí založili napr. filozofiu, divadlo, astronómiu, rétoriku, modernú medicínu či demokraciu. Veľký je aj vplyv gréckeho jazyka v európskych jazykoch. Slová ako ekonomika, politika, matematika, televízia, stratégia či aristokracia sú gréckeho pôvodu.
Grécka kultúra prežila svoj ďalší veľký rozmach počas byzantskej doby, hlavne v 12.-15. storočí, potom ďalšiemu veľkému rozvoju bránila osmanská nadvláda. Do 17. storočia patrila medzi najkultúrnejšie európske centrá aj Kréta, kde vládli Benátčania. Vyspelá kultúra pretrvala aj na Iónskych ostrovoch, kde Turci nikdy nevládli, ale aj v Anatólii, ktorá síce patrila Turkom, no vďaka vyspelým veľkomestám si Maloázijskí Gréci dokázali udržať modernú kultúru. Obrodenie nastáva koncom 19. storočia, po oslobodení Grécka.
Kultúra súčasného Grécka vychádza predovšetkým z byzantských a zo starovekých tradícií. Najdôležitejším aspektom spoločnosti je grécka ortodoxná byzantská kresťanská cirkev, ktorú vyznáva väčšina Grékov. Celkovo má grécka kultúra bližšie k orientálnym krajinám, ako k Európe. Ale aj tak tvorí akúsi vstupnú bránu medzi západom a orientom. Orientálne prvky môžeme v gréckej kultúre badať už od mykénskej kultúry. Gréci sú národ ktorý sa rád zabáva pri dobrej hudbe, tanci, jedle a víne.
Hudba a tance.
"Bližšie informácie v článkoch: Grécka hudba, Grécky folklór"
Hudba je pre Grékov jedna z najdôležitejších častí ich života. V Grécku je najpopulárnejším žánrom ľudová hudba a hudba vychádzajúca z ľudovej hudby. V žiadnej inej krajine v Európe nie je ľudová hudba a tradičné tance tak populárne a udržiavané ako v Grécku, kde dokonca i dnes vznikajú nové ľudové piesne. Grécka hudba má korene v starogréckej hudbe a už od mykénskej doby patrí pod orientálne štýly hudby.
Tradičná ľudová hudba je odlišná v rôznych tradičných krajoch Grécka. Rozdeľuje sa ľudová hudba pevninského Grécka, ľudová hudba z Kréty, Iónskych ostrovov, Egejských ostrovov a z krajov, ktoré boli obývané Grékmi do Grécko-tureckej výmeny obyvateľov v r. 1923, teda ľudová hudba Pontských, Maloázijských a Kapadóckych Grékov. Pevninská hudba z Makedonie a Trákie sa podobá ostatnej balkánskej hudbe, hudba z Epiru, Tesálie, Rumélie a Peloponézu ("dimotiki musiki") je však špecifická a zároveň najpopulárnejšia celogrécka ľudová hudba. Tradičné nástroje sú hlavne dychové-klarinet, zurna a flojera, v pozadí znie brnkacie udi či lauto. Najznámejšie piesne z tejto oblasti pochádzajú od novogréckych kmeňov, Sarakacanov a Karagunidov a tiež z peloponézskeho kraja Arkádia. V mnohých piesňach sa oslavuje aj hrdinský boj Grékov proti Turkom. Tradičným mužským krojom je obľúbená suknica fustanella.
Hudba z gréckych ostrovov ("nisiotika") je odlišná, dominujú tu husle a hudba je viac melodická.
Podobnú hudbu majú aj Maloázijskí Gréci ("mikrasiatika"). V ich tradičnej hudbe prevládajú prevažne brnkacie nástroje (kanonaki, udi) a husle. Hudba z Pontu ("pondiaka") je odlišná, hraná na sláčikový nástroj kemenče, piesne sú rýchle v silnom orientálnom tóne.
Osobitné postavenie má aj hudba z Kréty ("kritika"), kde je tradičným nástrojom sláčiková lyra, podobná ako kemenče. Piesne sú často rýchle a melodické. Tradičná je tu aj mandináda, vtipná rýmovaná porekadlová pieseň. Mandinády sú v Grécku veľmi populárne.
Tradičné grécke tance ("chori") sa tancujú zvyčajne v kruhu ("kyklos") a väčšina z nich má staroveký pôvod, ako napr. tanec syrtos, ktorý sa tancuje vo všetkých oblastiach a prvá zmienka o ňom je z 1. stor. po Kr. Jemu podobný tanec je aj "kalamatianos", "itia" a "klistos", ktoré sa tancujú v pevninskom Grécku. Tradičným tancom pevninského Grécka je akrobatický tanec tsamiko, nazývaný aj "kleftikos choros", teda "zbojnícky tanec". Na ostrovoch sa tancujú tance "susta" či "pidichtos", na Kréte je najznámejší divoký tanec pendozalis či siganos. Krétske tance sú často doprevádzané výstrelmi. Typycké maloázijské tance sú "zeimbekiko", 'karsilamas a ženský tanec "tsifteteli", čo je brušný tanec. Pontské tance sú tiež veľmi divoké, známe sú "Tik", "Dipat" či "Trigona". Kapadócki Gréci tancujú tance "seitata", "El Vassilis" či "leilalum".
Po výmene obyvateľov medzi Gréckom a Tureckom v roku 1923 priniesli Maloázijskí Gréci do Grécka svoju tradičnú hudbu, spočiatku spievali ironicky, o problémoch, drogách, tento štýl je známy ako Rembetiko. Hralo sa v tradičných anatólskych tónoch, prevažovali tu brnkacie nástroje. Po Druhej svetovej vojne sa tento štýl spopularizoval, teda aj nástroje, ako buzuki, ktoré sa stalo najpopulárnejším nástrojom Grékov. Veľký zlatý vek gréckej hudby nastal v 50.-70. rokoch, kedy vznikol štýl "laika", hraný na buzuki. Sú to tzv. piesne Syrtaki, ktoré skladali známi skladatelia ako Mikis Theodorakis (zložil aj pieseň "Zorbas"), Vassilis Tsitsanis, Manos Chatzidakis, Stavros Xarchakos, Nikos Gatsos či Manos Loizos. Najznámejší speváci boli Jorgos Dalaras, Grigoris Bithikotsis či Stelios Kazantzidis.
Z tohto štýlu sa vyvinula v 80. rokoch tzv. "synchrona laika", ktorá je najpopulárnejším štýlom dodnes, nesmie tu chýbať buzuki. Dnes je populárnym štýlom aj tradičné "tsifteteli", teda brušný tanec, takisto v sprievode buzuki. Venujú sa mu speváci ako Tasos Bugas, Jorgos Dalaras, či Notis Sfakianakis.
Zvyky a tradície.
Gréci sú veľmi konzervatívni ľudia, ktorí si ctia svoje starobylé tradície, vychádzajúce ešte z pohanských čias. Grécke ľudové zvyky sú prežitkom starého Grécka, ktoré kresťanstvo nevytlačilo. Najväčšími gréckymi slávnosťami sú tradičné dedinské veselice "panijiria", ktoré sa organizujú na počesť rôznych svätých (v staroveku na počesť bohov), či na počesť dobrej úrody (sviatok chleba, sviatok hrozna, sviatok melónov). Pri týchto zábavách sa tancuje na hlavnom námestí, kde sa hoduje niekoľko dní. Tradičné oslavy kresťanských sviatkov ako Veľká noc, či Vianoce si uchovali množstvo zvykov z predkresťanskej doby. Ľudová mytológia vychádza zo starogréckej mytológie, je plná pohanských bohov a povier. Známy je príbeh o drevorubačovi, kde vystupuje riečny boh, ktorý trestá ľudskú chamtivosť. Príbeh o Jannisovi a Mandritse, o nerozlučnej láske obsahuje prvky z gréckych mýtov o Filemónovi a Baukcis či o kráľovi Midasovi. Veľkým sviatkom je aj svadba ("gamos"), kde sa oslavuje niekoľko dní a na vidieku nie je výnimočné vidieť na svadbe až 1000 hostí. Na prvom mieste je u Grékov rodina, ktorá drží spolu a je nerozlučiteľná, preto deti žijú so svojimi rodičmi aj v dospelosti a často aj so svojou rodinou. Pre Grékov je tradičná aj ich pohostinnosť ("filoxenia").
Literatúra.
"Bližšie informácie v článku: Grécka literatúra"
Grécka literatúra začína v 9. stor. pred Kr. Homérom. Gréci vymysleli moderný epos, drámu, teda komédiu a tragédiu a historiografiu. Najvýznamnejší starovekí spisovatelia boli napr. Sofokles, Euripides, Aischylos, Aristofanes, Thukydides, Herodotos či Plutarchos. Z filozofov najznámejší Platón a Aristoteles.
Veľké literárne diela vznikali aj v byzantskej dobe, známi historiografi boli napr. Theofylaktos Simokattis , Prokopios, Michael Psellos a Laonikos Chalkokondylis. Najvýznamnejším byzantským románom, od neznámeho autora, písaným v modernej gréčtine je Digenis Akritas, byzantský vojak zažívajúci lásku a dobrodružstvá, keď zabije draka. Významným byzantským filozofom bol Georgios Gemistos Plethon.
Za zakladateľa modernej gréckej literatúry je považovaný Visentzos Kornaros, ktorý v 16. stor. napísal jeden z najvýznamnejších renesančných diel, Erotokritos, ľúbostný román zasadený do starovekých Atén. Spisovateľ Konstantinos Paparrigopoulos napísal v 19. stor. ako prvý dejiny Grékov od staroveku po súčasnosť. Koncom 19. a v 20. stor. pôsobili velikáni gréckej poézie, ako Dionysios Solomos (autor gréckej hymny), Konstantinos Kavafis, Jannis Ritsos, Kostis Palamas a nositelia Nobelovej ceny Giorgos Seferis a Odysseas Elytis. Z prozaikov boli známi Adamantios Korais a Rigas Fereos, neskôr slávny Nikos Kazantzakis, stvoriteľ Gréka Zorbu. Známi sú aj moderní grécki filozofi, azda najslávnejším gréckym filozofom 20. storočia bol Grék Panajotis Kondylis, známy je aj Kostas Axelos a Cornelius Castoriadis, zo súčasných spisovateľov, básnikov a kritikov vyniká uznávaný Nikos Dimu.
Kuchyňa.
Grécka kuchyňa patrí pod typickú stredomorskú kuchyňu. Všeobecne je veľmi zdravá, Gréci konzumujú veľké množstvo olivového oleja, ktorý je základom skoro každého jedla. Väčšina jedál pochádza zo starovekého obdobia, hoci mnohé majú turecké mená, ako napr. tradičný medový zákusok baklavas, o ktorom sa zmieňoval už spisovateľ Athénaios v 2. stor. K tradičným gréckym jedlám patrí pečené mäso (najmä jahňacie a kozie), ryby a morské živočíchy, šaláty (najznámejší je tradičný "choriatiki-dedinský"), syry (najznámejší je "feta"), mussakas (zapekaný baklažán s paradajkovou omáčkou), suvlaki a gyros, pastitsio, dolmades (viničové listy plnené ragú), rôzne druhy omáčok na cestoviny a omáčka tsatsiki. Grécke zákusky sú medové a veľmi sladké, existuje množstvo druhov, no najznámejší je spomínaný "baklavas". Grécka kuchyňa bola ovplyvnená talianskou kuchyňou, z ktorej pochádzajú jedlá ako pastitsio, cestoviny či stifado. Veľmi kvalitné je aj grécke víno a alkoholické nápoje ouzo, retsina a Metaxa. Obľúbeným nápojom je aj tradičné frapé, ktoré vzniklo práve v Grécku.
Grécke priezviská.
Grécke priezviská sa vyvíjali od antiky až po 20. storočie. Mnohé znamenajú konkrétne slová, alebo pomenovania a pochádzajú z rôznych oblastí Grécka a Anatólie. Niektoré majú aj cudzí pôvod (turecký, taliansky, arabský, albánsky, slovanský). Turecký pôvod majú mená, ktoré začínajú na kara-čierny (napr. Karamanlis, Karapanajotidis) a tiež končiace na "oglu" (Portokaloglou) a "azis" (napr. Abdazis). Nie vždy však musia byť tureckého pôvodu, turecký môže byť len kmeň, napr. Karapanajotidis je zloženie tureckého slova "kara (čierny)" a gréckeho mena "Panajotis" s gréckou koncovkou "-dis". 
Arabský pôvod majú mená ktoré začínajú na chadzi (z arabského hadži, pútnik, napr. Chatzidakis). Tieto mená dostali ľudia, ktorí sa v minulosti podujali na púť do Svätej zeme. Slovanské priezviská majú grécke koncovky a sú teda celkom helenizované, napr. "Vikelas" (od slova býk), alebo "Dovros" (od slova dobre). Priezviská talianskeho pôvodu nájdeme na Peloponéze, či na ostrovoch sú to napr. "Markezinis", "Antonellis". Priezviská albánskeho pôvodu sa vyskytujú prevažne u Arvanitov, napr. "Bithikotsis", "Bukuras", "Lalas".
Niektoré mená označujú vonkajší charakter ("Paleologos"-staré slovo, "Makrijannis"-dlhý Ján, "Jeros"-starec, "Mavroforakis"-v čiernom oblečený), alebo nejakú vnútornú charakteristiku ("Kutsos-hlupák", "Voskopulos-potomok pastiera", "Delijannis-hlúpy Ján").
Ženské priezviská sú genitívom mužských ("Paulopulu-od Paulopulos, Kusteni-od Kustenis, Theodoridu-od Theodoridis").
Toto sú najčastejšie koncovky gréckych priezvisk:
Existujú aj priezviská, ktoré označujú mená (Theodoros, Avgustinos) a priezviská označujúce nejaký topografický pôvod (Moraitis – Peloponézan, Arachovitis – obyvateľ dediny Arachova, Agrafiotis – obyvateľ oblasti Agrafa).

</doc>
<doc id="94257" url="https://sk.wikipedia.org/wiki?curid=94257" title="Histochémia">
Histochémia

Histochémia je veda, ktorá sa zaoberá chemickým dokazovaním látok nachádzajúcich sa v mikroskopických štruktúrach tkanív živočíchov a pletív rastlín mikroskopickou technikou.

</doc>
<doc id="94258" url="https://sk.wikipedia.org/wiki?curid=94258" title="Grécizmus">
Grécizmus

Grécizmus (lat.) je jazykový prvok prevzatý zo starej gréčtiny do iného jazyka, alebo podľa starej gréčtiny v ňom utvorený.

</doc>
<doc id="94259" url="https://sk.wikipedia.org/wiki?curid=94259" title="História filozofie">
História filozofie



</doc>
<doc id="94260" url="https://sk.wikipedia.org/wiki?curid=94260" title="Gregor I. (pápež)">
Gregor I. (pápež)

Svätý Gregor I. Veľký () tiež "Gregor Dvojeslov" alebo "Gregor Dialogos", vl. menom Gregorius (* asi 540, Rím – † 12. marec 604, Rím) bol 64. pápež katolíckej cirkvi (v období rokov 590 – 604). Okrem najvyššej duchovnej funkcie sa stal známym aj ako cirkevný učiteľ a autor množstva spisov, homílií a apoštolských listov. Ako prvý mních v cirkevných dejinách sa stal pápežom.
Gregor I. patril k najvýznamnejším pontifikom a k významným osobnostiam svojej doby. Je považovaný za zakladateľa stredovekého pápežstva.
Mladosť a cirkevná kariéra.
Pochádzal zo vznešenej starorímskej senátorskej rodiny (jeho otec Gordianus ako aj matka Silvia sú považovaní za svätých). Pôvodne sa zdalo, že bol predurčený k svetskej kariére. Venoval sa právnickému povolaniu. Ako rímsky úradník a mestský prefekt (v rokoch 572 – 573) si získal mimoriadnu úctu rímskeho obyvateľstva. Po otcovej smrti sa jeho život obrátil: zriekol sa všetkých svetských hodností a na rodinných statkoch zriadil šesť benediktínskych kláštorov. Na mieste rodinného rímskeho paláca na Monte Celio zriadil siedmy kláštor, ktorého radovým členom sa stal on sám.
Čoskoro sa však jeho mníšsky život skončil. Pápež Benedikt I. ho menoval diakonom a Benediktov nástupca Pelagius II. ho v roku 579 poveril funkciou vyslanca pri cisárskom dvore v Konštantínopole. Po šiestich rokoch v pápežských službách sa v roku 586 vrátil späť do Ríma a opäť sa uchýlil do kláštora, tentoraz ako jeho opát. Napriek tomu, že sa túžil stať misionárom, po Pelagiovej smrti ho rímsky ľud zvolil za jeho nástupcu.
Na pápežskom stolci.
Celý jeho pontifikát bol sprevádzaný udalosťami, ktoré mu nedovoľovali viesť tichý duchovný život. Morové epidémie a vpády plieniacich Longobardov ťažko dopadali na obyvateľstvo. V rokoch 592 – 593 sa mu však podarilo s Longobardmi uzavrieť separátny mier. Veľmi významnou mierou sa pričinil na šírení kresťanstva medzi Vizigótmi, Galmi či Anglosasmi. V čase ohrozenia Ríma cudzími nájazdmi sa stal skutočným panovníkom angažujúcim sa rovnako v duchovných ako aj svetských záležitostiach. Veľmi mu záležalo, aby obyvatelia v najťažších časoch čo najlepšie zvládali strádanie; osobne zadovažoval potraviny a ďalšie nevyhnutné veci pre hladujúci ľud. Previedol dokonalú reorganizáciu cirkevného majetku s cieľom zmiernenia sociálnej biedy. Na obranu mesta zriadil vojenskú posádku. 
Veľa energie venoval reorganizácii cirkevného života ako aj usporiadania vzťahov s okolitými krajinami. V Itálii (približne dnešné Taliansko) zaviedol nový spôsob voľby biskupov a pevne presadzoval kňazský celibát. Tvrdo postihol prelátov, ktorí sa v minulosti dopustili prehreškov. Ako obdivovateľ svätého Benedikta a mníšskeho života vôbec udelil viacero výsad mníšskym rádom.
Starosti mu spôsobovali vzťahy s Byzanciou, ktorá sa odmietala podriadiť pápežskej autorite a primátu Ríma v cirkevných záležitostiach. Tieto spory sa vliekli celým Gregorovým pontifikátom; určitým zadosťučinením bolo obrátenie Anglicka na kresťanskú vieru, patriace k najvýznamnejším činom tohto pápeža.
Dlho pred svojou smrťou trpel Gregor zdravotnými ťažkosťami. Napriek tomu do svojich posledných dní vynikal duševnou sviežosťou a vitalitou (tesne pred skonom vraj diktoval svoje listy). Telesné ostatky tohto pápeža spočívajú v náhrobku v Bazilike svätého Petra. V rímskom kostole San Gregorio Magno al Celio, stredisku Gregorovho kultu, ktorý bol postavený na niekdajšom rodinnom pozemku, sa dodnes nachádza Gregorova cela.
Gregor I. patrí k štyrom západným cirkevným otcom. Dejiny mu dali prívlastok Veľký, on však používal titul „servus servorum Dei“ (sluha Božích služobníkov).
Literárna činnosť Gregora I..
Veľmi významná je Gregorova literárna činnosť. Vo svojich dielach sa zaoberal rozborom evanjelií ako aj otázkami praktickej duchovnej správy (napr. v diele "Liber regulae pastoralis" vykresľuje ideál duchovného pastiera).
Dôležitú časť jeho písaných textov tvorili tzv. homílie, ktorými sa snažil o výklad Biblie vo forme kázní. Celkom sa dochovalo štyridsať homílií z rokov 590 – 593. Najväčšiu vážnosť v stredoveku požívala "Homiliae in Evangelia", pochádzajúca zo samého počiatku Gregorovho pontifikátu.
Dialógy.
V roku 593 vydal knihu pomenovanú "Dialógy" ("Dialogi de vita et moribus patrum Italicorum et de aeternitate animarum"). Dielo odzrkadľujúce prostú dôverčivosť svojej doby je písané vo forme rozhovoru dvoch osôb. V stredoveku to bola najčítanejšia kniha. Podľa nej bol Gregor pomenovaný aj menom "Dvojeslov", resp. "Dialogos".
Dej sa začína odvíjať, keď Gregor, chtiac sa zbaviť bremena svetských záležitostí, odobral sa na osamelé miesto a tu smútil nad tým, že mu podľa jeho priania nie je dožičené venovať sa v kláštornej cele duchovnej očiste duše podľa vzorov vynikajúcich svätých mužov Itálie. Tí podľa jeho slov dosiahli v odlúčenosti od sveta vrchol dokonalosti srdca. V tej chvíli ho prichádza navštíviť priateľ z detstva, teraz diakon, menom Peter, a Gregor mu otvára svoje srdce.
Z rozhovoru vyplýva, že Peter vôbec nevie, že by v Itálii žili muži ovenčení gloriolou svätosti. Gregor mu ich v prvom dialógu vymenúva dvanásť, druhý dialóg je venovaný svätému Benediktovi, v treťom sa opäť vracia k spomienkam na iných svätcov, osobitne sa zmieňuje o pápežoch Jánovi II. a Agapetovi I., štvrtým dialógom, v ktorom Gregor pripomína zázračné udalosti posilňujúce vieru v posmrtný život, celé dielo končí.
Ďalšie diela.
Gregorovým najrozsiahlejším dielom sú "Moralia" ("Expositio in librum Iob seu Moralium libri"), na ktorom začal pracovať ešte ako vyslanec v Konštantínopole a dokončil ho okolo roku 595. Dielo, kladúce si za cieľ vyzdvihnutie morálneho zmyslu života s ohľadom na jeho praktické nábožensko-mravné aplikácie, sa hneď po svojom uvedení stalo akousi príručkou morálky a asketickej teológie.
Do dnešných dní sa dochovalo osemstopäťdesiat štyri Gregorových pastierskych listov, ktoré sú svedectvom doby a jej problémov. Listy zachytávajú veľký diel jeho vládnej a pastierskej činnosti. Ich adresátmi boli viacerí súdobí panovníci, správcovia pápežských statkov; najväčší počet listov je určených biskupom, metropolitom a cirkevným patriarchom.
Okrem toho zložil mnoho modlitieb a napísal množstvo komentárov k biblickým textom. Ani tu však Gregorova literárno-spoločenská činnosť nekončí. Podieľal sa na vypracovaní latinskej liturgie a v Ríme založil spevácku školu. Jeho meno je spojené s tzv. gregoriánskym chorálom, jednohlasným náboženským spevom, ktorý sa bezo zmien zachoval do súčasnosti.
Legendy spájané s Gregorom I..
 Gregor I. bol človekom veľkých schopností, rozhodnosti a energie, ale vždy realistický a pokorne zmýšľajúci. S jeho životom sa spája niekoľko legiend poukazujúcich na jeho svätosť.
Po zvolení pápežom sa necítil hodný pre túto funkciu a chcel z Ríma utiecť. V prezlečení sa mu to aj podarilo, no čoskoro ho našli, údajne podľa nebeského svetla, ktoré sa nad ním rozžiarilo.
Dcére cisára Tiberia II. (Konštantína) Konstancii Gregor ponúkal ako relikviu rubáš evanjelistu Jána. Konstancia však ponúkanú relikviu odmietla s tým, že vraj nie je pravá. Nato Gregor uchopil nôž a prepichol ním plášť, z ktorého okamžite vytryskla krv ako dôkaz pravosti.
Medzi legendy spájajúce sa s Gregorom I. patrí nádherná príhoda o morovej rane, ktorá postihla Rím v prvom roku Gregorovho pontifikátu. Pápež na odvrátenie choroby usporiadal procesiu, ktorá keď prechádzala okolo vtedajšieho Hadriánovho mauzólea na jeho vrchole sa objavil archanjel Michal. Ako znamenie konca epidémie zasunul svoj meč do pošvy. V bronzovom stvárnení flámskeho sochára Petera Antona von Verschaffelta z roku 1753 nájdeme tento výjav na vrchole Anjelského hradu dodnes.
Gregor I. vo výtvarnom umení.
O význame a popularite pápeža Gregora I. svedčí množstvo výtvarných diel, zachytávajúcich epizódy a dôležité udalosti v živote tohto pontifika. Príklady diel možno nájsť takmer v každom slohu – napr. z gotiky je známym spracovaním dosková maľba Majstra Theodorika, z renesancie nachádzame Gregorovu podobizeň na známej Raffaelovej freske "Dišputa o Sviatosti oltárnej" v Apoštolskom paláci, od ranobarokového umelca Carla Saraceniho pochádza obraz z roku 1610. Z 18. storočia pochádza Gregorova socha od neznámeho autora na kazateľnici trinitárskeho kostola v Bratislave. V rozličných krajinách je Gregorovi I. zasvätených viacero sakrálnych stavieb. Je takisto patrónom viacerých miest.

</doc>
<doc id="94261" url="https://sk.wikipedia.org/wiki?curid=94261" title="Hudobná história">
Hudobná história

Hudobná história alebo história hudby je súčasť muzikológie zaoberajúca sa vznikom a vývinom hudby (teda dejinami hudby) alebo hudobnej kultúry.
História hudby je súhrnom týchto hudobnohistorickych disciplín:

</doc>
<doc id="94262" url="https://sk.wikipedia.org/wiki?curid=94262" title="Gregor VII. (pápež)">
Gregor VII. (pápež)

Svätý Gregor VII. (), vl. menom Hildebrand (* okolo 1020, Sovana - † 25. máj 1085, Salerno) bol taliansky benediktínsky mních, duchovný a 157. rímsky pápež (v rokoch 1073 - 1085). 
Hlboko veriaci, rozhodný, ba až autoritatívny pápež je dodnes považovaný za jedného z najväčších pontifikov v cirkevných dejinách a za jednu z najvýraznejších historických postáv svojej doby.
Mladosť.
O jeho živote v mladom veku je málo poznatkov. Pochádzal z malej obce Sovana v južnom Toskánsku a už ako mladík prišiel do Ríma kde sa mu črtala skvelá cirkevná kariéra. Predpokladá sa, že tu vstúpil do benediktínskeho rádu. Od roku 1047 pracoval v pápežských službách. Bol blízkym spolupracovníkom viacerých pápežov (do času jeho zvolenia sa na Petrovom stolci vystriedalo deväť pontifikov). Stal sa kaplánom pápeža Gregora VI.; neskôr ho Lev IX. vymenoval za pokladníka Rímskej kúrie a opáta benediktínskeho kláštora svätého Pavla v Ríme. Bol poradcom Viktora II. a kancelárom a najbližším spolupracovníkom Štefana IX. Ako arcidiakon (od roku 1059) bol hlavným tvorcom politiky pápežov Mikuláša II. a Alexandra II. Po smrti posledne menovaného pápeža bol sám zvolený jeho nástupcom.
Na Petrovom stolci.
Už druhý deň po Alexandrovom skone († 21.4.1073) sa konal jeho pohreb, na ktorom ľud manifestačne pozdravoval Hildebranda ako jeho nástupcu. Vzápätí sa v rímskej Bazilike San Pietro in Vincoli konala voľba, z ktorej podľa očakávania vzišiel Hildebrand ako nový nástupca svätého Petra. Z úcty k pápežovi Gregorovi I. si zvolil meno Gregor VII. Rímske duchovenstvo ale aj prostí Rimania jeho zvolenie prijali s radosťou.
Svoj pontifikát postavil na programe pápežskej nadvlády nad svetom. Šiel jasne za vytýčeným programom - a pevný cieľ dodáva pri osobnej pevnosti silu aj ľuďom inak nepatrným, ako bol práve Gregor. Podľa dobových záznamov bol malý, podobou vraj škaredý. 
Gregor VII. sa od počiatku pontifikátu zaujal rozhodný postoj v otázke celibátu. Už v roku 1074 na pôstnej synode presadil dekréty proti ženatým kňazom (ich dopady na klérus v súvislosti s celibátom pretrvávajú do dnešných dní). V nich nariaďoval aby každý muž, ktorý chce byť vysvätený za kňaza, zložil sľub celibátu. Toto nariadenie sa snažil vynútiť všetkými možnými prostriedkami, od zákazu pre veriacich prijímať od takýchto kňazov sviatosti, dokonca zúčastňovať sa na ich bohoslužbách až po nabádanie ľudu k vzburám proti ženatým kňazom. Gregorovi VII. sa právom pričíta zavedenie celibátu.
Dva roky po svojom zvolení vydal dvadsaťsedem téz, v ktorých zhrnul svoj hieratický program. V ňom presadzoval pápežovo prvenstvo v cirkvi a pozdvihnutie duchovnej moci - teda pápeža - nad akoukoľvek svetskou mocou. Tento "Dictatus Gregorii papae" prehlasuje nasledovné: V cirkvi je kanonicky zvolený pápež ako nástupca svätého Petra neobmedzeným pánom. Je obdarený sviatosťou. Je pod Petrovou zvláštnou ochranou. Má právo dosadzovať i zosadzovať biskupov. Môže zasahovať priamo do ktorejkoľvek diecézy a svätiť kňazov pre akékoľvek miesto. Iba on má právo zvolávať synody, ktorých uznesenia má právo rušiť a vynášať ustanovenia nové. Sám nesmie byť nikým súdený, má však právo rozhodovať o všetkých dôležitých cirkevných právnych veciach, pretože je mocou svojho úradu zvestovateľom Božej vôle, a tak tvorcom práva. Pápež je najvyššou hlavou sveta, ktorému sa musí podriadiť každý svetský panovník, cisára nevynímajúc. Nosí tiaru a iné cirkevné insígnie. Králi a kniežatá sú povinné ctiť si ho pobozkaním nôh. Pápež môže zosadzovať panovníkov a zbavovať poddaných prísahy vernosti voči nim. 
Gregor bol presvedčený, že vyhlasuje celkom oprávnené požiadavky, ktoré mu vnukol sám Boh. Presadzoval ich doslova s fanatickou rozhodnosťou a často až bezohľadnosťou.
Spor o investitúru.
Gregor VII. sa stal pápežom v zvláštnom období cirkevných dejín. Jeho sprievodným javom bol zápas cirkvi a svetskej moci o právo obsadzovania postov duchovných správcov, tzv. boj o investitúru. Toto právo si nárokovali panovníci, ktorí takto mali možnosť dosadzovať na dôležité cirkevné miesta servilných ľudí, bez ohľadu na záujmy cirkvi. Je samozrejmé, že takto presadzované obsadzovanie funkcií bolo pre panovníka veľmi výhodným „obchodom“ hraničiacim s kupčením s cirkevnými hodnosťami, ktoré okrem toho zaručovalo svetskej moci vplyv na chod duchovných záležitostí. Úplnou zvrátenosťou bol fakt, že biskupom či opátom sa tak mohol stať aj človek bez duchovného vzdelania či povolania, dokonca laik, nehovoriac často o nízkej mravnej úrovni takto dosadeného preláta. Stávalo sa takmer bežnou praxou, že funkcie boli obsadzované, napr. vyslúžilými vojakmi, ktorých sa ušetrený žold nechali kniežatá vysvätiť za kňazov a dosadiť do funkcií. Cirkevné hodnosti sa veľakrát stali predmetom záujmov a sporov vplyvných aristokratických rodín.
Otázka investitúry sa pre Gregora VII. stala jednou z kľúčových, kvôli ktorej veľkú časť jeho pontifikátu sprevádzal spor s cisárom Henrichom IV.
Cisára spočiatku Gregorove slová o pápežskej nadradenosti nechávali nečinným. Keď však na synode v roku 1075 Gregor vyhlásil zákaz investitúry biskupov prostredníctvom cisára, nemohol mlčať. Henrichovi predchodcovia obdarili biskupov a opátov rozsiahlymi územiami a dali im v ríši moc rovnú moci kniežat. Správnymi a vojenskými funkciami ich začlenili do najvyšších vrstiev vtedajšej spoločnosti. Kráľ často využíval biskupov vo svojom mocenskom spore s kniežatami, ktorí s nevôľou prijímali posilňovanie ústrednej kráľovskej moci. 
Sprvu sa spor niesol „iba“ v teoretickej rovine. Gregor VII. sa zo všetkých síl snažil presadiť tézu, že cirkevná moc, teda moc pápeža je nadradená moci svetskej. Henrich zastával presne opačný názor. On ako ochranca kresťanstva a dedič panstva Karola Veľkého má byť nadradený pápežovi. V roku 1075 však spor prepukol do otvoreného konfliktu.
Jablkom sváru sa stalo vymenovanie nového milánskeho biskupa cisárom Henrichom. Gregorova reakcia nenechala na seba dlho čakať. V liste cisárovi hrozil exkomunikáciou, pokiaľ ním dosadeného biskupa neodvolá. Henrich miesto odpovede zvolal v roku 1076 do porýnskeho mesta Worms snem nemeckých biskupov, kde pred všetkými prítomnými vyhlásil pápeža za zosadeného. Biskupi cisárovo rozhodnutie odsúhlasili. Prijali vyhlásenie, v ktorom odsúdili Gregora a vypovedali mu poslušnosť ako pápežovi. Na dôvažok odoslali do Ríma dva listy; prvý, potupný, v ktorom požadavku Gregora, v liste nazývaného „mníchom Hildebrandom“, podľa Henricha protirečiacu tradícii, odmietli. Druhý list, adresovaný Rimanom, obsahoval výzvu, aby sa ľud Gregora zbavil a vyhnal ho z mesta.
Pápež ešte v tom istom roku zvolal synodu, na ktorej dal cisára do cirkevnej kliatby. Svoje rozhodnutie oznámil prostredníctvom buly "Audustis", v ktorej stálo:
Udalosti, ktoré pápežská kliatba vyvolala, mohli mať pre ďalší Henrichov osud ďalekosiahly dopad. Ak prv išlo Henrichovi hlavne o získanie osobnej prestíže, teraz to bola otázka jeho ďalšej existencie ako panovníka.
Situáciu okamžite využili nemecké kniežatá, zazlievajúce Henrichovi okliešťovanie ich moci. Na osobitnom sneme v Ulme sa uzniesli, že panovník počas trvania exkomunikácie nesmie vykonávať vládu a keď sa do jedného roka nazbaví kliatby, podľa vtedajších platných pravidiel, stratí korunu natrvalo. Súčasne sa začali ohliadať po novom kráľovi. Tieto rozhodnutia sa pre Henricha stali otázkou bytia. Keď vzápätí šľachta zvolala ďalší snem do Augsburgu, kde sa mal definitívne vyriešiť problém a na ktorý pozvala aj pápeža, nemohol ostať nečinným. 
„Cesta do Canossy“.
Gregor VII. sa začiatkom roka 1077 vydal na cestu do Augsburgu na snem nemeckých kniežat, na ktorom medzitým zvolili Rudolfa Švábskeho za nového kráľa. Od tejto chvíle musel Henrich viesť svoj boj na dvoch frontoch. Jeho pozícia sa otriasala. Zúfalá situácia ho primäla k zúfalému kroku. Predovšetkým si musel urovnať vzťahy s pápežom.
Vydal sa s malým doprovodom z Nemecka Gregorovi naproti. Gregor, dozvediac sa, že mu cisár ide v ústrety, uchýlil sa na hrad Canossa v severných Apeninách, ktorý patril pápežovi naklonenej toskánskej kňažnej Matilde. Tu očakával Henrichov príchod. Cisár však neprichádzal ako hrdý vládca ale ako kajúcnik. Traduje sa, že bosý a v roztrhanom odeve putoval pod hradné múry. Tu tri dni v januárovom treskúcom mraze vykonával kajúcne obrady a prosil pápeža o odpustenie a odvolanie kliatby. Pápež vychutnávajúci si pocit víťazstva ho napokon prijal hoci vedel, že kráľovo pokánie je vyvolané okolnosťami a nie je úprimné. No ako kňaz a najvyšší pastier nemohol odmietnuť kajúcnika, preto naoko uveril Henrichovým sľubom, že sa polepší, a kliatbu z neho sňal.
Scéna, jedna z najpamätnejších stredovekých epizód, však bola zo strany cisára iba efektným predstavením a predzvesťou jeho ďalších krokov. 
"Cesta do Canossy" sa v prenesenom význame stala na dlhé stáročia symbolom nemeckého národného poníženia. Nový náboj tomuto slovnému spojeniu dalo 19. storočie, kedy sa v čase rastúceho nemeckého nacionalizmu národ hrdo hlásil k významným osobnostiam svojich dejín. Z Henricha IV. nacionalistická propaganda „vyrobila“ jeden zo symbolov vlastenectva a ochrancu nemeckej národnej suverenity pred „rozpínavosťou“ katolíckej cirkvi. Henrich sa stal predobrazom obrancu zdravej germánskej civilizácie pred zahnívajúcou románskou.
Gregorov exil a smrť.
V prvom rade potreboval cisár skonsolidovať situáciu v Nemecku. Gregor sám uznal Rudolfovu voľbu za neplatnú a napomínal nemecké kniežatá aby boli vo svojich rozhodnutiach zdržanlivejší. Keď však Henrich napriek pápežovi danému sľubu naďalej vystupoval proti cirkvi bezohľadne, v roku 1080 ho dal Gregor opäť do kliatby a súčasne uznal Rudolfa za právoplatne zvoleného kráľa. Henrich sa rozhodol Gregorovi pomstiť. Ešte v tom istom roku zvolal do mesta Brixen na severe Talianska (dnes v provincii Bolzano – Horná Adiža) snem nemeckých a lombardských biskupov, na ktorom vyhlásil Gregora VII. za zosadeného a prítomných prelátov prinútil, aby zvolili za nového pápeža arcibiskupa z Ravenny, Guiberta (ako protipápež Klement III.).
Henrich vedel, že situáciu v Nemecku má znova pevne vo svojich rukách. Opäť vytiahol proti pápežovi, tentoraz na čele vojska. Obľahol Rím a 21. marca 1084 vtiahol s vojskom do mesta. Tu sa nechal Klementom III. korunovať za cisára. Zúfalý Gregor sa zachránil za múrmi Anjelského hradu. Henrichovi však zámer s dobytím mesta nevyšiel, pretože pápež povolal na pomoc normanské vojská z južného Talianska. Títo „osloboditelia“ Henricha síce z mesta vyhnali, no tak spustošili Rím, že Rimania znenávideli nielen ich ale aj Gregora. Ten bol nútený z mesta utiecť. Uchýlil sa do kláštora Monte Cassino, odkiaľ pokračoval do kampánijského mesta Salerno. Tu, vyčerpaný a zatrpknutý, 25. mája 1085, zomrel. Pamätné sú jeho posledné slová, ktorými vyjadril svoje sklamanie : "„Dilexi iustitiam, odi iniquitatem, propterea morior in exilio“" ("„Miloval som spravodlivosť, nenávidím neprávosť, preto zomieram vo vyhnanstve.“") 
Hodnotenie pontifikátu Gregora VII..
Zdalo by sa, že zhodnotenie pontifikátu Gregora VII. znamená iba upriamenie pozornosti na jeho konflikt s cisárskou mocou a okolnosti s tým súvisiace. Gregor VII. však bol človek s oveľa širším záberom. Známa je jeho obsiahla korešpondencia adresovaná nielen duchovným predstaviteľom, ale aj mnohým európskym panovníkom, v ktorej nielen vysvetľoval ale aj bránil záujmy rímskej cirkvi. Okrem toho Gregor osobnými zásahmi alebo prostredníctvom synod systematicky odstraňoval neporiadky medzi duchovenstvom.
Najväčší osobný prínos Gregora VII. do cirkevných dejín je ten, že „vybojoval“ najťažší zápas o slobodu cirkvi. Jeho dozvuky sa niesli za pontifikátov ďalších štyroch Gregorových nástupcov (všetci boli benediktíni). Až nástupca posledného z nich, Gelasia II. - Kalixt II. - dotiahol zápas o nezávislosť cirkvi do šťastného konca. V tzv. wormskom konkordáte z roku 1122 sa cisár Henrich V. (syn Henricha IV.) zaviazal, aby sa v budúcnosti duchovní predstavitelia volili podľa cirkevných regulí a bez zásahu svetskej moci.
Gregor VII. bol v roku 1584 svojím neskorším menovcom, Gregorom XIII. blahorečený; za svätého bol vyhlásený v roku 1728 pápežom Benediktom XIII.

</doc>
<doc id="94263" url="https://sk.wikipedia.org/wiki?curid=94263" title="Literárna história">
Literárna história

Literárna história je disciplína literárnej vedy; história literatúry alebo jej predmet, čiže vývin literatúry. Zaoberá sa umeleckou literatúrou v jej chronologickom vývine od najstarších čias až po súčasnosť.
Názory na dejiny literatúry.
Podľa Veselovského sú dejiny literatúry dejinami spoločenského myslenia, ktoré sa prejavovalo vo filozofii, náboženstve a poézii, a zafixovalo sa pomocou slova. V dejinách poézie preniká nový životný obsah staré obrazy. Dejiny epiteta sú v miniatúre dejinami celého poetického vedomia.

</doc>
<doc id="94264" url="https://sk.wikipedia.org/wiki?curid=94264" title="Gregor XVI.">
Gregor XVI.

Gregor XVI. (), vl. menom Bartolomeo Alberto Cappellari, rehoľným menom "Maurus", (* 18. september 1765, Belluno – † 1. jún 1846, Rím) bol kamaldulský mních, taliansky duchovný a 254. rímsky pápež (v období rokov 18311846).
Životopis.
Bartolomeo Cappellari pochádzal z rodiny aristokratického právnika. Ako osemnásťročný vstúpil do kamaldulského kláštora na benátskom ostrove Murano. Tu prijal rehoľné meno Maurus.
V roku 1787 bol vysvätený za kňaza a o tri roky neskôr sa stal profesorom filozofie. Ďalšie roky jeho života boli poznamenané Napoleonovou okupáciou Talianska. Vtedy, na protest proti väzneniu pápeža Pia VI., vydal v roku 1799 dielo "La vittoria della Santa Sede su innovatori attacchi" ("Víťazstvo Svätej stolice nad útokmi novátorov"), v ktorom obhajoval pápežskú neomylnosť a svetskú moc Svätej stolice odmietol podriadiť zásahom štátnej moci. Toto dielo vydali viackrát v Taliansku a preložili ho aj do viacerých európskych jazykov. 
V roku 1800 sa stal členom "Accademia della Religione Cattolica". V roku 1805 sa stal opátom v kláštore San Gregorio al Celio v Ríme.
Medzi rokmi 18091814 (po Napoleonovej internácii pápeža Pia VII.) bol nútený opustiť Rím a usadil sa na ostrove Murano a v Padove. V roku 1815 sa stal konsultorom niekoľkých kongregácii. Od roku 1818 bol generálnym prokurátorom svojej rehole. V roku 1826 ho pápež Lev XII., ktorému sa stal dôležitým spolupracovníkom, vymenoval za kardinála.
Pontifikát.
V posledný novembrový deň roku 1830 zomrel pápež Pius VIII. a 14. decembra sa v Kvirinálskom paláci začalo konkláve, ktoré malo zvoliť jeho nástupcu. Po strastiplných päťdesiatich dňoch bol 2. februára 1831 zvolený 253. nástupcom sv. Petra kardinál Cappellari, ktorý prijal meno Gregor XVI. Nie je bez zaujímavostí, že významnú úlohu pri jeho zvolení zohral vplyv rakúskeho kancelára, kniežaťa Metternicha. Z historického hľadiska išlo o poslednú voľbu, kedy novozvolený pápež v čase zvolenia nezastával úrad biskupa. 
Hneď po uvedení na pápežský stolec sa Gregor XVI. ukázal ako jeden z najkonzervatívnejších pontifikov novodobých cirkevných dejín. Mníšsky štýl života, v ktorom bol od mladých liet vychovávaný, sa stal základňou jeho politických krokov. Bol nekompromisným odporcom moderných trendov v spoločnosti. Rozhodne sa staval proti narastaniu prejavov nacionalizmu a liberalizmu. Kvôli svojim postojom sa často dostával do konfliktov s ľudovými masami, volajúcimi po právnych a administratívnych reformách, ktoré nejedenkrát vyústili do otvorených vzbúr. Na ich potláčanie bol pápež nútený povolávať na pomoc rakúske vojsko (fakticky od roku 1831 do roku 1848 bol Pápežský štát okupovaný Rakúskom). 
Takmer celé obdobie jeho pontifikátu bol nepretržitý boj v mene vlastných konzervatívnych ideí. V jednej zo svojich encyklík – "Mirari vos" (1832) – odsúdil pojmy ako sloboda svedomia a sloboda prejavu. Bol presvedčený, že moderný liberalizmus tkvie v náboženskej ľahostajnosti, kvôli čomu bol v dlhoročnom spore s vládami Španielska a Portugalska, ktoré, podľa jeho názoru, schvaľovali neprijateľné proticirkevné a liberálne orientované zákony, ako aj so Švajčiarskom, ktoré sa podľa Gregorovho presvedčenia snažilo zákonnými prostriedkami zrušiť pápežskú moc nad katolíkmi v krajine.
V roku 1835 sa postavil proti filozoficko-teologickému učeniu nemeckého profesora Georga Herma a jeho stúpencov.
Gregorove politické zásahy smerovali aj do cárskeho Ruska, Poľska a Pruska. Vláde cára Mikuláša I. vyčítal prenasledovanie katolíkov, naproti tomu však odsúdil revolučné vystúpenie Poliakov proti Rusku v rokoch 18301831. V prevažne protestantskom Prusku dosiahol zaručenie slobodných biskupských volieb a zriadenie zvláštneho vládneho oddelenia pre katolícke záležitosti.
Šíriteľ viery.
Významná zásluha Gregora XVI. patrí jeho úsiliu o šírenie katolíckej viery vo svete. Veľkú pozornosť venoval rehoľným spoločenstvám; mnohé sa reformovali a založili sa nové.
Ako bývalý prefekt Kongregácie propagandy mal veľkú zásluhu pre cirkev mimo Európy. Do jeho vlády spadá veľké oživenie misionárskej činnosti v 19. storočí. V roku 1836 schválil rehoľu "Máriina spoločnosť", ktorú nazývali "Maristi" (dnes sa volá Spoločnosť montfortánskych misionárov). Pápež Gregor XVI. ju poveril misiami v Oceánii.
V oblasti reorganizácie cirkevného života zriadil sedemdesiat nových diecéz a apoštolských vikariátov a vymenoval takmer dvesto misionárskych biskupov. Svoju pozornosť upriamil na cirkevný život v USA a v Kanade.
Podporovateľ vedy.
V protiklade jeho k konzervatívnym postojom v spoločenských sférach stál jeho mimoriadny záujem o vedu a umenie. Podporoval vedecký archeologický výskum (napr. rímskych katakomb); s jeho menom bude navždy spojené založenie Gregoriánskeho etruského múzea ("Museo Gregoriano Etrusco") v roku 1836 (dnes súčasť Vatikánskych múzeí) a Lateránskeho múzea ("Museo Profano Lateranense") v roku 1844. Gregorovým pričinením značne pokročili práce na rekonštruovanej pápežskej bazilike San Paolo fuori le mura.
Gregor XVI. zomrel 1. júna 1846. V súkromí veľmi citlivý a láskyplný muž, navonok však tvrdohlavý a neústupčivý, málo chápajúci moderný svet, zanechal svojmu nástupcovi nie veľmi radostné dedičstvo v cirkvi i pápežskom štáte. Jeho telesné ostatky sú dnes uložené v honosnom náhrobku v Bazilike svätého Petra. Sochár Luigi Amici tu pápeža zvečnil v mramore v póze žehnajúceho pontifika, sediaceho na tróne medzi alegorickými postavami.

</doc>
<doc id="94266" url="https://sk.wikipedia.org/wiki?curid=94266" title="Vlado Gregor">
Vlado Gregor

Vlado Gregor (* 1. jún 1958) je slovenský filozof, predstaviteľ kresťanskej filozofie, ktorý hľadá "záchytné body, na ktorých sa stanú svornými, alebo sa aspoň zhodnú, ľudia rozličných názorov a pováh…".
Uverejňuje prevažne v českých a slovenských kresťanských periodikách, ale aj v humoristickom časopise Kocúrkovo. Žije v Bratislave. Má manželku a jedného syna (Peter Gregor).

</doc>
<doc id="94267" url="https://sk.wikipedia.org/wiki?curid=94267" title="Historické">
Historické

Historické je filozofická kategória charakterizujúca dôležité zvláštnosti procesu vývoja. Súvisí s ňou logické. Historické vyjadruje reálny proces vzniku a utvárania objektu, zatiaľ čo logické vzájomný vzťah jeho stránok. Historické a logické sa nachádzajú v dialektickej jednote. Jednota historického a logického sa prejavuje v tom, že historické zahŕňa v sebe logické do tej miery, do akej každý proces vývoja oplýva objektívnou tendenciou vedúcou k určitému výsledku, a v tom, že vzájomný vzťah stránok rozvinutého celku reprodukuje dejiny vzniku tohto celku. 

</doc>
<doc id="94268" url="https://sk.wikipedia.org/wiki?curid=94268" title="Michal Greguš (filozof)">
Michal Greguš (filozof)

Michal Greguš (* 1. júl 1793, Pusté Úľany – † 27. september 1838, Bratislava) bol slovenský filozof a pedagóg. Niektorými estetickými názormi bol blízky s Karolom Kuzmánym. v rokoch 1831–1834 bol rektorom Evanjelického kolégia v Prešove.

</doc>
<doc id="94270" url="https://sk.wikipedia.org/wiki?curid=94270" title="Peter Greguš">
Peter Greguš

Peter Greguš (* 25. február 1946) je slovenský filozof zaoberajúci sa filozofiou dejín, historik a publicista.
Vyštudoval Filozofickú fakultu UK, Bratislava 1964-1969, študijný odbor filozofia - história. V roku 1969 získal titul PhDr.. Od roku 1980 je kandidát filozofických vied, témou jej práce bola Kantova filozofia dejín. Aktívne prispieval publicistickými článkami, zameranými najmä na históriu, do rôznych novín a časopisov, prevažne ľavicovej orientácie. Spolupracoval s časopisom Parlamentný kuriér, Slovo, Národná obroda a pod. Pôsobil ako vysokoškolský pedagóg na Ekonomickej univerzite v Bratislave, kde sa venoval predovšetkým problematike filozofie. Je autorom, resp. spoluautorom viacerých publikácií učebnicového charakteru, ako aj monografie Utópia a antiutópia. 

</doc>
<doc id="94273" url="https://sk.wikipedia.org/wiki?curid=94273" title="Histriónstvo">
Histriónstvo

"Histriónstvo pejoratívne znamená komediantstvo. "
Histriónstvo je neuvedomené hranie a imitovanie výstupov alebo rolí. Pri hystériach skôr pre publikum, pri iných neurózach aj sám pre seba, hrá sa na významného umelca, veľkého filozofa, hrdinu a pod.

</doc>
<doc id="94274" url="https://sk.wikipedia.org/wiki?curid=94274" title="Gróf">
Gróf

Gróf je pôvodne titul vysokého kráľovského úradníka vo Franskej ríši, postupne stavovské označenie, dedičný titul šľachtického rodu (šľachtický titul). V hierarchii sa umiestňuje nad vikomtom a pod markízom. Gróf patril k vysokej šľachte. V Uhorsku bol tento titul prvýkrát udelený v roku 1453, kedy kráľ Ladislav Pohrobok vymenoval Jána Huňadyho za dedičného grófa bystrického v Sedmohradsku. V Británii sa grófi stali neskôr earli.

</doc>
<doc id="94276" url="https://sk.wikipedia.org/wiki?curid=94276" title="Christina Grofová">
Christina Grofová

Christina Grofová (* 30. december 1941 – † 15. jún 2014) bola americká psychiatrička, manželka Stanislava Grofa, predstaviteľka new age.

</doc>
<doc id="94277" url="https://sk.wikipedia.org/wiki?curid=94277" title="HIV">
HIV



</doc>
<doc id="94279" url="https://sk.wikipedia.org/wiki?curid=94279" title="Hľadanie">
Hľadanie

Hľadanie je snaha niečo nájsť, dosiahnuť, zistiť, objavovanie, pátranie; vykonávanie
hľadacej činnosti. Ako príklad hľadania môže slúžiť zdôvodňovanie.

</doc>
<doc id="94280" url="https://sk.wikipedia.org/wiki?curid=94280" title="Robert Grosseteste">
Robert Grosseteste

Robert Grosseteste alebo Robertus Lincolniensis alebo Robertus Grosseteste alebo Robert Greathead (Veľkohlavý) (1175 Stradbrook alebo Stradbroke – † 9. október 1253 Lincoln) bol anglický filozof, biskup lincolnskej diecézy, významný predstaviteľ scholastiky, autor komentárov k novoobjaveným Aristotelovým spisom (najmä Fyzika) a Etika Nikomachova. Mimoriadny význam má jeho pokus matematicky opísať prírodné javy. Grosseteste, známy ako jeden z najučenejších mužov stredoveku, sa považuje za prvého učenca, ktorý spísal kompletný súbor krokov potrebných na uskutočnenie vedeckého experimentu.
Robert Grosseteste bol silne ovplyvnený názormi Augustína z Hippa, Anselma z Canterbury a arabských novoplatonikov.
Externé odkazy.
Thomas E. Woods Jr. Ako katolícka cirkev budovala západnú civilizáciu, Redemptoristi - Slovo medzi nami, 2010, ISBN 978-80-89342-15-0. s. 98-99.

</doc>
<doc id="94283" url="https://sk.wikipedia.org/wiki?curid=94283" title="Hľadanie psychoterapeutickej pomoci">
Hľadanie psychoterapeutickej pomoci

Hľadanie psychoterapeutickej pomoci nastáva obyčajne vtedy, keď človek nestačí žiť tak, ako ostatní. Keď má problémy, ktoré sa mu hromadia a ktoré nie je schopný riešiť. Keď sa mu kumulujú neuspokojivé situácie v rodine, v práci. Keď si nerozumie s najbližšími. Keď sa jednoducho medzi tým, čo je, a tým, čo by podľa neho malo byť, prehlbuje priepasť.
Keď táto situácia narastá, nie je to už len pocit nespokojnosti alebo smútku z tejto situácie, ale pribúdajú neprimerané psychické symptómy, stavy únavy nezodpovedajúce záťaži, úzkostné stavy, niekedy pristupuje nespavosť, inokedy podráždenosť a nepokoj atď.
Často sa môžu pridružiť, alebo od začiatku môžu prevládať niektoré telesné ťažkosti, ako stavy neprimeranej dušnosti, búšenie srdca, inokedy to môžu byť tráviace problémy, bolesti žalúdku bez skutočnej organickej poruchy, striedanie hnačiek a zápchy, brušné koliky, chvenie, pocity chladu alebo horúčavy, záchvaty silného potenia a podobne.

</doc>
<doc id="94284" url="https://sk.wikipedia.org/wiki?curid=94284" title="Audioslave (album)">
Audioslave (album)

Audioslave je prvý štúdiový album americkej hard rockovej skupiny Audioslave, vydaný 19. novembra 2002.

</doc>
<doc id="94287" url="https://sk.wikipedia.org/wiki?curid=94287" title="Javorinka (prítok Bielej vody)">
Javorinka (prítok Bielej vody)

Javorinka, hovorili mu "Javorový potok" i "Javorinský potok" (, , ) je tatranská rieka v severnej časti Východných Tatier, je to pravostranný prítok Bielej vody, má dĺžku (pričom úsek tvorí slovensko-poľskú štátnu hranicu) a je tokom IV. rádu. Tečie územím okresu Poprad.
Na hornom toku preteká Zadnou Javorovou dolinou, potom pokračuje Javorovou dolinou. Na dolnom toku preteká Ždiarskou brázdou, kde sa koryto výraznejšie horizontálne vlní a vytvára niekoľko sihotí. Javorinka je vysokohorským tokom so snehovo-dažďovým režimom odtoku. Pri horárni Vojtasová utvorila veľký riečny ostrov (sihoť).
Prameň.
Javorinka má svoj prameň v Žabom plese Javorovom, ktoré nemá viditeľný prítok. 
Smer toku.
Po krátkom povrchovom toku sa stráca vo výške pod skaliskami a znova sa objavuje na povrchu až po vyplynutí zo Zadného rígľového oka vo výške . Potom je už stále viditeľný. Smeruje na sever a od Tatranskej Javoriny severným úpätím Belianskych Tatier pokračuje severovýchodným smerom, potom sa pri Podspádoch obracia na severozápad a južne od Jurgova splynie v s pohraničnou riekou Bialkou. Plocha jeho povodia je 

</doc>
<doc id="94288" url="https://sk.wikipedia.org/wiki?curid=94288" title="Abelova grupa">
Abelova grupa



</doc>
<doc id="94290" url="https://sk.wikipedia.org/wiki?curid=94290" title="Grupoid">
Grupoid

Grupoid je jedna zo základných algebraických štruktúr v abstraktnej algebre. Je to množina spojená s jednou operáciou, ktorá musí byť voči tejto množine uzavretá.
Grupoid je najjednoduchšia štruktúra. Obmedzeniami, či už na operáciu (vyžadovanie jej asociativity, komutativity), prípadne vyžadovaním výskytu určitého (neutrálneho a/alebo inverzného) prvku v množine, sa vytvárajú ďalšie štruktúry ako napríklad pologrupy (grupoidy, ktorých operácia je asociatívna) a grupy (grupoidy s asociatívnou operáciou a zároveň s výskytom neutrálneho a inverzného prvku).
Definícia.
Grupoid je množina "M" vybavená jednou binárnou operáciou ⊙ : "M" × "M" → "M", ktorá zobrazuje každé dva prvky danej množiny na iný prvok. Všeobecný zápis grupoidu je ("M", ⊙), kde "M" je označenie množiny a ⊙ je označenie príslušnej operácie. Operácia musí byť voči množine uzavretá, t. j. musí platiť, že pre každé "a", "b" z "M" výsledok operácie "a" ⊙ "b" taktiež patrí do "M". Matematicky:
 formula_1.

</doc>
<doc id="94291" url="https://sk.wikipedia.org/wiki?curid=94291" title="Hľadenie na boha">
Hľadenie na boha

Hľadenie na boha v katolicizme je videnie Boha tvárou v tvár, takého aký je. Je to cieľ putovania človeka tu na zemi.

</doc>
<doc id="94292" url="https://sk.wikipedia.org/wiki?curid=94292" title="Asociatívny grupoid">
Asociatívny grupoid

Asociatívny grupoid (alebo Pologrupa) je grupoid s asociatívnou operáciou.
Vlastnosti.
Každá konečná pologrupa obsahuje prvok, ktorý je idempotentný. 

</doc>
<doc id="94293" url="https://sk.wikipedia.org/wiki?curid=94293" title="Hľadisko">
Hľadisko

Hľadisko môže byť:

</doc>
<doc id="94295" url="https://sk.wikipedia.org/wiki?curid=94295" title="Hlas (zvukový prejav)">
Hlas (zvukový prejav)

 
Hlas je zvukový prejav ľudí a mnohých živočíchov vytváraný hlasovými orgánmi. Je akustickým základom ľudskej reči a spevu. Základný tón vzniká v hrtane rozkmitaním hlasiviek prúdom vzduchu z pľúc, zosilňuje sa sústavou rezonančných dutín v hrudníku a hlave. Podľa Aristotela je to druh zvuku oduševnenej bytosti. Hlas je zvuk, ktorý má nejaký význam a nevzniká prosto tým, že sa vzduch vydychuje, ako keď sa kašle, ale tým, že vzduch, ktorý je v priedušnici, na ňu naráža.
Kmitočtové rozpätie ľudského hlasu je od 64 Hz po 1 024-2 048 Hz.

</doc>
<doc id="94296" url="https://sk.wikipedia.org/wiki?curid=94296" title="Romano Guardini">
Romano Guardini

Romano Guardini (* 17. december 1885, Verona, Taliansko – † 1. október 1968, 
Mníchov, Nemecko) bol nemecký filozof talianskeho pôvodu, kňaz , predstaviteľ náboženskej filozofie, katolícky teológ a pedagóg .
Mal veľký vplyv na vedenie katolíckej mládeže a v liturgickom hnutí. Guardini vychádza z úvah o protikladne štruktúrovanom svete živo konkrétneho (Lebendig-Konkreten), keď pristupuje k človeku ako osobe (Person): človeku je podľa Guardiniho daný jedinečný, neopakovateľný život, ktorý sa napĺňa v
stretnutí s transcedentnom.

</doc>
<doc id="94298" url="https://sk.wikipedia.org/wiki?curid=94298" title="Guelf">
Guelf

Guelfi boli prívrženci pápežskej strany bojujúcej s cisárskou stranou o moc; protivníci ghibellinov. Guelfom bol napr. Dante Alighieri.

</doc>
<doc id="94299" url="https://sk.wikipedia.org/wiki?curid=94299" title="Hlasisti">
Hlasisti

Hlasisti boli príslušníci národne uvedomelej slovenskej inteligencie, zoskupenej okolo časopisu "Hlas" (vychádzal v rokoch 1898 – 1904) a po jeho zániku okolo časopisov "Slovenský týždenník", "Slovenský obzor", "Slovenský denník" a i. Hlasisti vyžadovali mravnú obrodu slovenskej spoločnosti, aktivizáciu politického, hospodárskeho a kultúrneho života, občianskeho práva a slobody, demokratické reformy správy, súdnictva a verejného života v Uhorsku, česko-slovenskú spoluprácu, vystúpili s kritikou politickej línie a ideológie Slovenskej národnej strany. 
Boli odporcovia zástancov federalizácie Uhorska a tým aj odporcovia začlenenie Slovenska do prípadnej uhorskej federácie.
Ideovým vodcom hlasistov bol Tomáš Garrigue Masaryk. Hlavnými predstaviteľmi boli Vavro Šrobár a Pavel Blaho.

</doc>
<doc id="94300" url="https://sk.wikipedia.org/wiki?curid=94300" title="François Guizot">
François Guizot

François Pierre Guillaume Guizot (* 4. október 1787, Nîmes, Francúzske kráľovstvo – † 12. september 1874, Saint-Ouen-le-Pin, Francúzske cisárstvo) bol francúzsky historik a liberálny politik, v rokoch 1840 minister zahraničných vecí, 1847 - 1848 predseda vlády, odporca revolúcie 1848.

</doc>
<doc id="94301" url="https://sk.wikipedia.org/wiki?curid=94301" title="Hlasitosť">
Hlasitosť

Hlasitosť je subjektívna miera intenzity zvuku.

</doc>
<doc id="94302" url="https://sk.wikipedia.org/wiki?curid=94302" title="Guľa (matematika)">
Guľa (matematika)

Guľa alebo presnejšie uzavretá guľa je množina všetkých bodov euklidovského priestoru, ktorých vzdialenosť od pevného bodu (t.j. od tzv. stredu gule) nie je väčšia ako pevné reálne kladné číslo (t.j. ako tzv. polomer gule). Množina spomínaných bodov, ktorých vzdialenosť od pevného bodu je práve rovná spomínanému pevnému reálnemu kladnému číslu, sa volá guľová plocha (iné názvy: hranica gule, sféra, sférická plocha).Uzavretá guľa je teda inými slovami priestorové teleso "ukončené" guľovou plochou. Otvorená guľa alebo vnútro gule je uzavretá guľa bez guľovej plochy. 
V topológii znamená n-rozmerná guľa (obvykle sa značí formula_1) topologický priestor, ktorý je homeomorfný s n-rozmernou guľou v euklidovskom priestore formula_2. 
Objem a povrch všeobecnej gule v euklidovskom priestore.
N-rozmerná guľa s polomerom r v euklidovskom priestore formula_2 má objem (presnejšie, n-rozmernú Lebesguovu mieru) určený vzorcom
formula_4
alebo tiež:
formula_5
kde formula_6 je prirodzené zobecnenie výrazu formula_7 pre nepárne n (pozri Gama funkcia) a n!! je dvojitý faktoriál. Je zaujímavé, že jednotková guľa (t. j. guľa s polomerom jedna) má najväčší objem v dimenzii n=5 a vo vyšších dimenziach sa jej objem limitne blíži k nule.
Povrch n-rozmernej gule tvorí (n-1)-rozmernú sféru (pozri sféra). Veľkosť jej "povrchu" (t. j. jej (n-1)-rozmerný objem, presnejšie, (n-1)-rozmerná Hausdorfova miera) je
formula_8
alebo
formula_9
Všeobecne pre n-rozmernú guľu platí:
formula_10
Vzorce pre 3-rozmernú guľu.
Nasledujúce vzorce popisujú trojrozmernú guľu v formula_11
Pôvod vzorca pre výpočet objemu.
Každodenný vzorec pre výpočet objemu gule, teda formula_12pramení z integrálu 3D priestoru, zahrnujúc priestorové uhly:
1) formula_13
2) formula_14
3) formula_15
4) formula_16
5) formula_17
6) formula_18

</doc>
<doc id="94303" url="https://sk.wikipedia.org/wiki?curid=94303" title="Hlasivky">
Hlasivky

Hlasivky (lat. plicae vocales) sú hlavným fonačným orgánom cicavcov. Sú to zložené útvary v hrtane, skladajúce sa z hlasivkového svalu, ktorým sa pripájajú na krhlovité chrupky a utvárajú hlas. Štrbinu (glottis) medzi hlasivkami ohraničujú aj vnútorné plochy krhlovitých chrupiek. Tieto chrupky ich svojimi pohybmi pri fonácii približujú alebo odďalujú.
Lekársky odbor, ktorý sa zaoberá zdravím hlasiviek a hlasu sa nazýva foniatria.
Uloženie.
Pri pohľade z ústnej dutiny sú hlasivky vidieť hneď za hrtanovou príklopkou, ktorá pri prehĺtaní chráni vstup do hrtanu. Hlasivkové svaly a väzy sa napínajú medzi hlasivkovým výbežkom krhlovitej chrupavky a zadným okrajom štítnej chrupavky.
Popis.
Hlasivkové riasy sú veľmi pružné - samotný hlasivkový výbežok je tvorený elastickou chrupavkou, hlasivkový väz, čo je vlastne zosilnená fibroelastická membrána hrtanu, je tiež z elastických vlákien. Hlasivkový väz slúži ako opora mäkším hlasivkovým riasám, ktoré sú tvorené záhybmi sliznice. Prirodzené napätie väzu tak môže byť ovplyvňované vôľou - ku každému hlasivkovému väzu prilieha priečne pruhovaný hlasivkový sval.
Medzi väzmi sa nachádza hlasivková štrbina (lat. rima glottidis), ktorá má pri dýchaní tvar pretiahnutého, rovnoramenného trojuholníka - pri fonácii však napätie svalu spôsobí, že sa k sebe hlasivkové riasy po celej diaľke priblížia.
Tvorba hlasu.
Pri približovaní hlasivkových rias dôjde k tomu, že pri výdychu do nich vzduch naráža a odpudzuje ich od seba. Vďaka svojej pružnosti sa riasy hneď vracajú do pôvodnej polohy, rozochvievajú sa a spôsobujú pravidelné prerušovanie prúdu vydychovaného zvuku.
Tón hlasu záleží na rezonančnej frekvencii kmitajúcich hlasiviek. U dospelého muža sa táto frekvencia pohybuje okolo 125 Hz, u dospelých žien je asi 210 Hz, u detí cez 300 Hz.
Externé odkazy.
Zatiaľ je frekvencia ľudi 125 Hz,210Hz,300Hz,bude 100Hz,200Hz,400Hz...

</doc>
<doc id="94304" url="https://sk.wikipedia.org/wiki?curid=94304" title="Nebeská guľa">
Nebeská guľa



</doc>
<doc id="94305" url="https://sk.wikipedia.org/wiki?curid=94305" title="Hláska">
Hláska

Hláska je najmenší zvukový prvok reči; hlásky sa delia na samohlásky a spoluhlásky. Hláska je najmenšia komplexná jednotka materiálneho (fonetického) systému jazyka abstrahovaná z lineárneho toku reči ako paralela členenia jazykových foriem na fonémy; fonetická paralela fonémy.

</doc>
<doc id="94306" url="https://sk.wikipedia.org/wiki?curid=94306" title="Očná guľa">
Očná guľa

Očná guľa () je pohyblivý útvar uložený v tvárovej časti lebky v očnici ("orbita") v tukovom tkanive, v ktorom sa otáča pomocou okohybných svalov.
Okom prebieha myslená os, ktorá je spojnicou pozorovaného predmetu s miestom najostrejšieho videnia na sietnici - ústredná jamka ("fovea centralis"). Očná guľa je len približne guľovitá. Predozadný rozmer (cez očnú os) je asi o 1 cm väčší ako transverzálny a vertikálny priemer. 
Stena očnej gule sa skladá z troch vrstiev; vonkajší väzivový obal očnej gule (tunica fibrosa bulbi) tvorí očné bielko a rohovka. Strednú vrstvu, cievnatý obal očnej gule ("tunica vasculosa bulbi"), tvorí cievovka, vráskovec a dúhovka. Vnútornú vrstvu očnej gule ("tunica interna bulbi") tvorí sietnica s tyčinkami a čapíkmi.
V hrote očnice vystupuje z oka zrakový nerv a vstupuje tepna privádzajúca krv pre celé oko, vstupujú tu aj nervy pre ovládanie svalov v oku. Tieto útvary sú uložené v tukovom tkanive. 
Miesto, kde vystupuje z očnej gule zrakový nerv, sa nazýva slepá škvrna. Je bez tyčiniek a čapíkov. 2/3 vnútorného priestoru očnej gule vypĺňa hmota nazývaná sklovec. Na vráskovci je zavesená šošovka.

</doc>
<doc id="94307" url="https://sk.wikipedia.org/wiki?curid=94307" title="Slabikotvorná hláska">
Slabikotvorná hláska

Slabikotvorná hláska alebo sonanta je hláska v jadre slabiky. Je to hláska (samohláska alebo spoluhláska), ktorá tvorí tú časť slabiky, ktorá má najvyššiu zvučnosť. Zo spoluhlások môžu byť sonantami iba sonóry (v slovenčine konkrétne zo sonór r, ŕ, l a ĺ).

</doc>
<doc id="94308" url="https://sk.wikipedia.org/wiki?curid=94308" title="Svetová guľa">
Svetová guľa



</doc>
<doc id="94309" url="https://sk.wikipedia.org/wiki?curid=94309" title="Hláskoslovie">
Hláskoslovie

Hláskoslovie podáva výklad o zvukovej stránke reči. Hovorí sa v ňom o tvorení hlások, o ich vlastnostiach, o radení hlások v slovách a o používaní jednotlivých hlások.

</doc>
<doc id="94310" url="https://sk.wikipedia.org/wiki?curid=94310" title="Guma">
Guma

Guma môže byť

</doc>
<doc id="94311" url="https://sk.wikipedia.org/wiki?curid=94311" title="Hlava (anatómia)">
Hlava (anatómia)

Hlava je horná časť tela živočíchov, zväčša pohyblivo oddelená od ostatného tela, centrum zmyslových orgánov, začína sa v nej tráviaca sústava a dýchacia sústava.
Stavba ľudskej hlavy.
Hlava je tvorená z 28 samostatných kostí. Tieto kosti dohromady tvoria lebku. Najhornejšiou a zároveň aj najpevnejšiou oblasťou je horná časť lebky nazývaná "kranium" čiže mozgová schránka, v ktorej sa nachádza mozog.
Mimika tváre je zaisťovaná viac ako 30 svalmi, ktoré ľuďom umožňujú vyjadrovať emócie pomocou zmien výrazu tváre (napríklad úsmev či mračenie). Horná časť hlavy je chránená vlasmi, ktoré slúžia ako prirodzená termoregulácia. Priemerná hmotnosť hlavy dospelého človeka je asi 3,6 kilogramu, hlava sa pozdĺž osi chrbtice môže otáčať o uhol asi 150°.
Podľa Platóna je hlava je sídlo rozumovej duše.

</doc>
<doc id="94312" url="https://sk.wikipedia.org/wiki?curid=94312" title="Ludwig Gumplowicz">
Ludwig Gumplowicz

Ludwig Gumplowicz (* 8. marec 1838, Krakov, Poľsko – 19. august 1909, Graz, Rakúsko) bol poľský sociológ a právnik židovského pôvodu, predstaviteľ sociologickej právnej školy, stúpenec organizcizmu a sociálneho darvinizmu.
Zaoberal sa aj teóriou štátu.

</doc>
<doc id="94314" url="https://sk.wikipedia.org/wiki?curid=94314" title="Guna">
Guna

Guna (sans.) je základná zložka pralátky, kvalita kozmickej energie. Rozlišujú sa tri guny:
tamas, radžas a sattva. Ich kombináciou vzniká mnohotvárna (druhotná) príroda.

</doc>
<doc id="94315" url="https://sk.wikipedia.org/wiki?curid=94315" title="Hlina">
Hlina

Hlina je zemina s obsahom 3050 % častíc väčších ako 0,01 mm. Hliny sú tvorené prevažne prachovými časticami. V menšom množstve obsahujú piesočnatú a ílovú frakciu. Vznikajú priamym zvetrávaním rôznych hornín a sú často sfarbené hydroxidmi železa do hneda, žlta alebo hrdzavohneda. 
Podľa podmienok vzniku rozoznávame:

</doc>
<doc id="94318" url="https://sk.wikipedia.org/wiki?curid=94318" title="Gunpowder">
Gunpowder

Gunpowder (; pchin-jin: "zhū chá" – doslovne „perlový čaj“) je čínsky zelený čaj vyrobený z mladých čajových listov tmavozelenej farby. List je pevne zvinutý do tvaru perly (granuly). Poskytuje číry nápoj trpkej chuti s jemnou dymovou arómou.

</doc>
<doc id="94319" url="https://sk.wikipedia.org/wiki?curid=94319" title="Anton Hlinka">
Anton Hlinka

Prof. Anton Hlinka (* 31. október 1926, Valaská Belá – † 26. marec 2011, Trenčín) bol slovenský rímskokatolícky aktivista, významná osobnosť exilu, katolícky kňaz, teológ a filozof, salezián, univerzitný profesor, publicista a prekladateľ.
Životopis.
Sedem tried študoval na gymnáziu v Trnave a oktávu v Galante, kde roku 1948 zmaturoval. Na pokyn svojich saleziánskych predstavených, najmä Ernesta Macáka, emigroval v lete 1951 do Rakúska a o niekoľko mesiacov do Talianska. V roku 1952 prijal kňazskú vysviacku. Absolvoval štúdium teológie, filozofie a psychológie postupne v Turíne, Viedni a v Ríme. V rokoch 1958 až 1967 prednášal filozofiu v seminároch svojho rádu vo Viedni, Kolíne nad Rýnom a v Katánii. V roku 1961 získal v Ríme doktorát filozofie obhajobou práce „Die theologischen Grundlagen der Bildungslehre Theodor Litts“, ktorá neskôr vyšla aj tlačou. V rokoch 19671971 pôsobil ako študentský kaplán v Miláne. Následne opustil vedeckú a pedagogickú dráhu a nastúpil do rozhlasu Slobodná Európa na miesto redaktora nábožensko-kultúrnych programov, kde pôsobil až do roku 1990. Neskôr z vlastnej iniciatívy prevzal aj vysielanie v Hlase Ameriky a v Radio Stefanus, v ktorých pôsobil ako dopisovateľ a redaktor až do roku 1990. Hlinka zredigoval vyše 25 kníh pre Slovákov v zahraničí a doma. V roku 1991 sa vrátil na Slovensko a vyvíjal intenzívnu spisovateľskú, publicistickú a kazateľsko-pastoračnú činnosť, pričom hojne využíval rozhlas a televíziu. V auguste 1991 obnovil na Slovensku Slovenskú katolícku akadémiu a bol zvolený za jej rektora. V rámci nej sa organizovali prednáškové kurzy a rozvíjala sa činnosť pre katolícku inteligenciu v odborných sekciách. Spolu s Vladimírom Mečiarom oznamoval z tribúny na Námestí SNP v Bratislave vznik samostatnej Slovenskej republiky po polnoci 1. januára 1993.
Ako vysokoškolský pedagóg sa v roku 1995 habilitoval na docenta na Rímskokatolíckej cyrilo-metodskej bohosloveckej fakulte UK v Bratislave a v roku 1997 inauguroval v odbore filozofia na profesora filozofie na Filozofickej fakulte UKF v Nitre. V rokoch 19961999 prednášal na Filozofickej fakulte Univerzity sv. Cyrila a Metoda v Trnave. V roku 1997 mu bol prezidentom republiky udelený Rad Andreja Hlinku I. triedy. V roku 2000 vážne ochorel.

</doc>
<doc id="94320" url="https://sk.wikipedia.org/wiki?curid=94320" title="Günz">
Günz

Günz alebo nepresne druhá ľadová doba alebo prvá ľadová doba je glaciál v alpskom zaľadnení. Spadá do obdobia zhruba 620 000 – 1,4 miliónov pred Kr. resp. 620 000 – 1 milión pred Kr. (potom v nordickom systéme zodpovedá pravdepodobne helme + artern + menap), alebo podľa niektorých autorov zodpovedá nordickému elsteru v širšom zmysle (čiže cca 350 000/400 000 pred Kr. –  600 000 pred Kr.).
Definoval ho v roku 1901 Albrecht Penck.

</doc>
<doc id="94321" url="https://sk.wikipedia.org/wiki?curid=94321" title="Hluk">
Hluk

Hluk je zvuk s neurčitou výškou, nemajúci stály kmitočet; možno síce niekedy
približne určiť, či znejú vysoko, hlboko alebo v strednej polohe, ale nemôžeme
ich výšku stanoviť tak presne ako pri tónoch, a preto ich ani nemôžeme zahrať
na hudobnom nástroji.
Príklady: praskanie, rana, syčanie, škrípanie, šramot, šum, zvuk činely, zvuk malého bubienka, 
zvuk triangla
Čo môže hluk spôsobovať?
1. Čo môže hluk spôsobovať?

</doc>
<doc id="94322" url="https://sk.wikipedia.org/wiki?curid=94322" title="Günz-mindel">
Günz-mindel

Günz-mindel je interglaciál v alpskom zaľadnení, ktorý oddeľoval günz a mindel. Trval od 480/500/600 000 pred Kr. – po cca 620 000 pred Kr. (potom pravdepodobne zodpovedá nordickému voigstedtu, čo je časť kromeru) alebo podľa niektorých autorov 300/320 000 – 350/400 000 pred Kr. (potom zodpovedá nordickému dömnitz + fuhne + holstein). 

</doc>
<doc id="94323" url="https://sk.wikipedia.org/wiki?curid=94323" title="Hlúposť">
Hlúposť

Hlúposť je opak múdrosti. Podľa Kanta to je nedostatok súdnosti. Hlúpy človek sa nazýva hlupák.
Terminológia.
Synonymický slovník slovenčiny SAV z roku 2004 uvádza tieto synonymné označenia hlupáka: 

</doc>
<doc id="94324" url="https://sk.wikipedia.org/wiki?curid=94324" title="Georges Gurvitch">
Georges Gurvitch

Georges Gurvitch (alebo Jorge Gurvitch, narodený ako Georgij Davidovič Gurvič) (* 11. november 1894, Novorossijsk – † 12. december 1965, Paríž) bol francúzsky sociológ a filozof ruského pôvodu, zakladateľ dialektického hyperempirizmu, výrazne zasahoval do politickej sociológie.

</doc>
<doc id="94327" url="https://sk.wikipedia.org/wiki?curid=94327" title="Hmat">
Hmat

Hmat je telesný zmysel, ktorého sídlom je koža. V koži sú umiestnené zhluky zmyslových buniek citlivých na vnímanie dotyku, tlaku, chladu, tepla a bolesti. Pri vnímaní dotyku a tlaku vzniká komplexný hmatový vnem. Informácia sa presunie až do mozgu. Hmatom sa môže rozpoznávať kvalita povrchu predmetu, ich veľkosť, tvar, konzistencia, smer pohybov. V koži sú umiestnené hmatové telieska.

</doc>
<doc id="94328" url="https://sk.wikipedia.org/wiki?curid=94328" title="Out of Exile">
Out of Exile

Out of Exile je druhý štúdiový album americkej hard rockovej skupiny Audioslave, vydaný celosvetovo dňa 23. mája 2005 a o deň neskôr v USA. Skladba „Doesn't Remind Me“ bola v roku 2006 nominovaná na cenu Grammy v kategórii Najlepší hardrockový výkon.

</doc>
<doc id="94329" url="https://sk.wikipedia.org/wiki?curid=94329" title="Gýč">
Gýč

Gýč (z nemeckého "Kitsch") je odvodený umelecký prejav súčasnosti a minulosti bez pravých umeleckých hodnôt, využívajúci obľubu určitých námetov a motívov, v podaní tradičnom i módnom. Gýč sa zväčša prejavuje nízkym nárokom na umelecký ako abstraktno-logický úsudok jeho potenciálneho prijímateľa. Všeobecná zrozumiteľnosť alebo citovosť umeleckého diela však ešte nie je príznakom gýču. Podmienkou vzniku gýča je preberanie postupov a myšlienok, ktoré samé o sebe síce majú zmysluplnú históriu, ale zlepené sú dohromady spôsobom, ktorý výslednému dielu nedodáva žiadnu pridanú hodnotu. Gýč postráda jednak schopnosť tradovať pôvodné umelecké prvky a takisto nedokáže vytvárať ani avantgardné umelecké syntézy. 
Od druhej polovice 19. storočia sa za gýč označujú nevkusné diela a predmety v oblasti výtvarného umenia a výraz sa postupne preniesol aj do ostatných umení. V súčasnosti však skôr prevláda konsenzus, že gýč nemusí byť nevyhnutne nevkusný, iba mu chýba hĺbka, (pridaná) umelecká hodnota. Z toho sa následne vyvodzuje, že na gýči nie je nič zlé, pokiaľ je priznaný, transparentný, nevydáva sa za umenie ("každý má svoj obľúbený gýč").

</doc>
<doc id="94330" url="https://sk.wikipedia.org/wiki?curid=94330" title="Hmota galaxie">
Hmota galaxie

Hmota galaxie sú hviezdy a medzihviezdna hmota, hmloviny a kozmické žiarenie. Hmota galaxie je prevažne v plazmatickom stave, v menšom množstve v stave degenerovaného plynu, v nepatrnom množstve je to neutrálny plyn a úplne zanedbateľné je kvapalné skupenstvo a tuhé skupenstvo (planéty, mesiace, medzihviezdny prach).

</doc>
<doc id="94331" url="https://sk.wikipedia.org/wiki?curid=94331" title="Gymnasion">
Gymnasion

Gymnasion (gr.) bola inštitúcia slúžiaca pre telesnú a neskôr aj duševnú výchovu mužskej mládeže v antickom Grécku. 
Prednášali tu aj filozofovia a presadzovala sa myšlienka kalokagatie – dosiahnutia harmónie telesných a duchovných hodnôt.
V jednom z takýchto gymnázií sa odohráva beseda, ktorú opisuje Platon v dialógu "Laches".

</doc>
<doc id="94333" url="https://sk.wikipedia.org/wiki?curid=94333" title="Gymnastika">
Gymnastika

Gymnastika je všestranný šport telesných cvičení. Rozlišujeme športovú, modernú, akrobatickú, rytmickú a aeróbnu gymnastiku. Ďalšími gymnastickými disciplínami sú tumbling a skoky na trampolíne.
Olympijské športy – športová gymnastika, moderná gymnastika a skoky na trampolíne.
Neolympijské športy – športová akrobacia, gymteam, gymnastický aerobik, estetická skupinová gymnastika.
Hraničné – Fitnes súťažná zostava, akrobatický rock and roll
Moderná gymnastika.
Moderná gymnastika je jeden z mála čisto ženských športov. Jeho hlavnou charakteristickou črtou je cvičenie s náčiním: švihadlo, obruč, lopta, kužele a stuha. Cvičenie gymnastiek je kombinácia akrobacie, tanca a baletu, sprevádzaná zručnosťou s náčiním a maximálnou ohybnosťou v kĺboch dolných aj horných končatín a chrbta. Moderná gymnastika je považovaná za najpôvabnejší šport letných olympijských hier. Po prvýkrát sa predstavuje na olympijských hrách v Los Angeles v roku 1984 súťažou jednotlivkýň. Spoločné skladby sú zaradené do programu OH až od roku 1996.
Vo svete sa objavuje pod názvom rytmická alebo umelecká gymnastika.
Hudobný sprievod pre jednotlivca aj pre spoločnú skladbu (56 gymnastiek) sú inštrumentálne skladby, ktoré môžu v súčasnosti obsahovať aj vokály. Dĺžka skladby pre jednotlivkyne je 1,1530 sek., pre spoločnú skladbu 2,1530 sek.
Súťaží sa v telocvični na koberci s rozmerom 13 x a s výškou stropu minimálne . Gymnastický dres musí byť z nepriehľadného materiálu. Priehľadný materiál môže byť použitý len na rukách, chrbte a dekolte. Dres môže mať malé ozdoby ako napr.: stužky, flitre, ktoré nebránia pohybu. Malé ozdoby vo vlasoch a makeup sú súčasťou súťažného dresu a musia byť charakteristické pre vekové skupiny, práve preto je moderná gymnastika veľmi atraktívny šport nie len pre divákov, ale pre samé pretekárky.

</doc>
<doc id="94334" url="https://sk.wikipedia.org/wiki?curid=94334" title="Plastická hmota">
Plastická hmota



</doc>
<doc id="94337" url="https://sk.wikipedia.org/wiki?curid=94337" title="Gynaikeion">
Gynaikeion

Gynaikeion (gr.) je ženská izba, ktorá bývala zvyčajne na prvom poschodí, neďaleko thalamu (manželskej spálne).

</doc>
<doc id="94339" url="https://sk.wikipedia.org/wiki?curid=94339" title="Gynekológia">
Gynekológia

Gynekológia je odbor medicíny, ktorý sa zaoberá prevenciou, diagnostikou a liečením všetkých organických a funkčných porúch reprodukčných orgánov ženy.

</doc>
<doc id="94341" url="https://sk.wikipedia.org/wiki?curid=94341" title="Chalkolit">
Chalkolit



</doc>
<doc id="94342" url="https://sk.wikipedia.org/wiki?curid=94342" title="Gynocentrizmus">
Gynocentrizmus

Gynocentrizmus je kultúrna sústredenosť na ženu; prístup k ľudskému umožňujúci vymedzovať ho napríklad korelatívne k vízii gynocentricky myslenej božskej podstaty.
Gynocentrizmus odmieta androcentrizmus.

</doc>
<doc id="94345" url="https://sk.wikipedia.org/wiki?curid=94345" title="Medenokamenná doba">
Medenokamenná doba



</doc>
<doc id="94353" url="https://sk.wikipedia.org/wiki?curid=94353" title="Velorex">
Velorex

Velorex bol motomobil, prvotne určený pre telesne postihnutých. Majiteľ Velorexu musel byť invalid a na nákup vozidielka musel mať odporúčanie od Zväzu invalidov. Poháňal ho klasický motor používaný v motocykloch Jawa a montovali sa tri rôzne kubatúry – 175, 250 alebo 350 cm³. Mal tri kolesá – dve vpredu a jedno vzadu, všetky brzdené. Karoséria bola plátená alebo koženková natiahnutá na rúrkovom ráme. Velorex bol dvojmiestny. Vážil asi 350 kg. Existovali rôzne verzie riadenia – klasické, ručné aj pravostranné, podľa telesného postihnutia vodiča. Riadená náprava bola predná. Prevodovka bola štvorstupňová. Prvé vyrobené vozidielka sa nazývali Oskar, neskôr sa názov zmenil na Velorex.
Filmová tvorba.
Velorex sa preslávil aj tým, že ho používal hlavný hrdina z populárneho česko-slovenského filmu "Vrchní, prchni!"

</doc>
<doc id="94356" url="https://sk.wikipedia.org/wiki?curid=94356" title="Jules Chaix-Ruy">
Jules Chaix-Ruy

Jules Chaix-Ruy (* 7. november 1896, Avignon, Francúzsko - † 11. apríl 1986, Nice) bol francúzsky filozof, predstaviteľ spiritualistickej ontológie vychádzajúci z Augustína. 
Ukázal, že nie je možné uniknúť z napätia našej existencie, ani z multiplicity a delenia pri prežívaní času. Hoci pamäťou sa nám podarí sprítomniť minulosť, takéto pretrvávanie minulého by vôbec nebolo možné, keby nebol základ jednoty trvania v Božom bytí. Sled nadčasových sprítomňujúcich "vytrhnutí" z toku času vedie k rytmu našej existencie, akoby ním prehovorilo pulzovanie samotného
nášho bytia, svedčiaceho o našej ontologickej pozitivite a negativite. V tomto pulzovaní sa spájajú dve tajomstvá nášho personálneho bytia - jeho subsistencia s jeho radikálnou nepostačiteľnosťou.
V roku 1970 dostal literárnu Cenu Georgesa Dupaua.

</doc>
<doc id="94359" url="https://sk.wikipedia.org/wiki?curid=94359" title="Frankovský potok">
Frankovský potok

Frankovský potok je potok v Zamagurí, je to pravostranný prítok Osturnianskeho potoka s dĺžkou 7,5 km. 
Pramení pod hlavným hrebeňom Spišskej Magury, v podcelku Repisko, na východných stráňach vrchu Magurka () v nadmorskej výške okolo . Tečie na sever oblúkom vypnutým k východu. 
Preteká obcami Malá Franková a Veľká Franková. Do Osturnianskeho potoka ústi za obcou Veľká Franková v Osturnianskej brázde v nadmorskej výške okolo . Sprava priberá Šodlakovský potok a Furmanec.

</doc>
<doc id="94361" url="https://sk.wikipedia.org/wiki?curid=94361" title="Chan Jü">
Chan Jü

Chan Jü (, ; * 768† 824) bol čínsky filozof, praotec novokonfuciovstva, považovaný za obroditeľa a najväčšieho majstra čínskej prózy.
Odmietal budhizmus a taoizmus, či vo všeobecnosti akékoľvek cudzie učenia, ktoré obviňoval z podvracania verejnej morálky. Koniec života strávil vo vyhnanstve, kam ho poslal cisár Sien-cung (dynastia Tchang).

</doc>
<doc id="94362" url="https://sk.wikipedia.org/wiki?curid=94362" title="Pokojová hmotnosť">
Pokojová hmotnosť

Pokojová hmotnosť je podľa fyziky hmotnosť telesa v systéme, ktorý je v pokoji voči tomuto telesu.

</doc>
<doc id="94363" url="https://sk.wikipedia.org/wiki?curid=94363" title="Chaos (filozofia)">
Chaos (filozofia)

Chaos (, z ) je neusporiadaný stav vecí.
Pôvodne ide o pojem z gréckej mytológie, pozri Chaos (staroveké Grécko). Význam chaosu ako neurčitosti, neusporiadanosti pochádza od stoikov.
V židovsko-kresťanskej tradícii je chaos neurčitý a prázdny stav Zeme pred tvorivým zásahom Boha.

</doc>
<doc id="94364" url="https://sk.wikipedia.org/wiki?curid=94364" title="Hmotnosť (fyzika)">
Hmotnosť (fyzika)



</doc>
<doc id="94366" url="https://sk.wikipedia.org/wiki?curid=94366" title="Hnev">
Hnev

Hnev je silná afektívna reakcia na urážku, frustráciu a pod.; krátkodobejší než hostilita. Prejavy hnevu najčastejšie narušujú vzťahy medzi ľuďmi. Nakoniec môžu viesť k izolácii a bolestnej osamelosti. Aj keď prejavy hnevu majú často svoj dôvod, sú väčšinou prehnané a neprimerané situácii, ktorá ju vyvolala.
Opakom hnevu je mierumilovnosť.
Náboženstvo a hnev.
Kresťanstvo.
Z hľadiska náboženského býva odsudzovaný ako hriech, napr. katolícka náuka ho považuje za jeden zo siedmich hlavných hriechov. Môže byť hnev proti ostatným, ak ide o vraždu, alebo hnev obrátený proti vlastnej osobe, keď ide o samovraždu. V obidvoch formách je to cirkvou odsúdený čin, pretože trest musí byť ponechaný na Boha.

</doc>
<doc id="94368" url="https://sk.wikipedia.org/wiki?curid=94368" title="Hnevlivosť">
Hnevlivosť

Hnevlivosť je jedna z nerestí, ktorá spočíva v tom, že človek je zlostný, nahnevaný,
prísny, nevľúdny, popudlivý, prchký.

</doc>
<doc id="94370" url="https://sk.wikipedia.org/wiki?curid=94370" title="Hniezdo galaxií">
Hniezdo galaxií

Hniezdo galaxií je skupina galaxií, ktorých je niekoľko a ktoré sú rozložené tak blízko, že sa
môžu jedna druhej dotýkať. Pozorujú sa medzi nimi silné interakcie (interagujúce galaxie).

</doc>
<doc id="94371" url="https://sk.wikipedia.org/wiki?curid=94371" title="Chápanie">
Chápanie

Chápanie je rekonštitúcia (znovuvytvorenie) zmyslu niečoho (slova, textu, diania, činu a pod.) vo vedomí človeka. Fenomén chápania je predmetom skúmania napríklad hermeneutiky.
Chápanie niečoho je rekreácia jeho zmyslu vo vedomí človeka.

</doc>
<doc id="94373" url="https://sk.wikipedia.org/wiki?curid=94373" title="Characteristica universalis">
Characteristica universalis

Characteristica universalis (lat.) je krok v mathesis universalis: všeobecná charakteristikia, všeobecný jazyk. Systém symbolov, symbolický jazyk, v ktorom možno podľa Leibniza vyjadriť filozofické pojmy.
Characteristica universalis priraďuje každej myšlienke znak a vytvára tak všeobecnú nomenklatúru.
Na characteristicu universalis nadväzuje ako ďalší krok calculus ratiotinator.

</doc>
<doc id="94374" url="https://sk.wikipedia.org/wiki?curid=94374" title="Hnus">
Hnus

Hnus je krajne nepríjemný pocit, vyvolaný niečím ošklivým, protivným, odporným; ošklivosť, odpor najvyššieho stupňa.
Podľa Carla Gustava Junga, hnus je psychická trauma.

</doc>
<doc id="94375" url="https://sk.wikipedia.org/wiki?curid=94375" title="Charakter (výrazné vlastnosti)">
Charakter (výrazné vlastnosti)

Charakter je súhrn stálych psychických vlastností človeka, ktoré závisia od jeho genetických osobitostí a realizujú sa v spojení a pod vplyvom životných podmienok. Keď poznáme charakter človeka, môžeme predvídať, ako si bude počínať v tých či oných okolnostiach, a teda aj predpokladať jeho konanie. Charakter sa prejavuje vo vzťahu človeka k sebe a k iným ľuďom, k všetkým živým tvorom, k práci, ktorú človek vykonáva, k veciam a dalo by sa povedať, že miera charakteru je mierou úcty k okoliu a entitám v ňom.
Najúplnejšie sa prejavuje v spoločensko-praktickej činnosti.
Charakter podľa Ricœura.
Podľa Ricœura je charakter súhrn určujúcich znakov, ktoré umožňujú znovuidentifikovať ľudskú bytosť ako totožnú. Charakter je celok trvalých sklonov, podľa ktorých rozpoznávame osobnosti; k týmto trvalým sklonom, ktoré plynú z nadobudnutých zvyklostí, by sme mali pripojiť súhrn identifikácií, ktoré boli taktiež nadobudnuté, s hodnotami, normami, ideálmi, modelmi, hrdinami atď., v ktorých sa osobnosť (alebo pospolitosť) sama rozpoznáva.

</doc>
<doc id="94378" url="https://sk.wikipedia.org/wiki?curid=94378" title="Hnutie">
Hnutie

Hnutie môže byť:

</doc>
<doc id="94379" url="https://sk.wikipedia.org/wiki?curid=94379" title="Charakteristika">
Charakteristika

Charakteristika môže byť:

</doc>
<doc id="94380" url="https://sk.wikipedia.org/wiki?curid=94380" title="Clunyjské hnutie">
Clunyjské hnutie

Clunyjské hnutie alebo clunyjská reforma je katolícke reformné hnutie v 10.–12. storočí za upevnenie autority cirkvi v duchovnom a kultúrnom živote a pápežskej moci, ktorého iniciátorom bol benediktínsky kláštor v Cluny pod vedením opáta Odona. Reforma silne ovplyvnila nielen kláštorný život, ale aj formovanie sa feudálneho duchovného a kultúrneho života vo Francúzsku, Anglicku a Španielsku.
V oblasti vyučovania a vedy bol pre Cluny charakteristický cirkevný doktrínový konzervativizmus a prísne dodržiavaná ortodoxia názorov. Cluny vo Francúzsku uskutočnilo široký a dôsledný obrat smerom k dielam cirkevných otcov, od starovekých autorov prebralo nanajvýš formu literárneho výrazu napríklad v cirkevných hymnách. Bolo to prehĺbenie stanoviska školy v Auxerre a súčasne, hoci snáď ešte nie dosť jasne formulovaná reakcia na racionalizmus Alcuinovej školy a najmä na Eriugenu.

</doc>
<doc id="94381" url="https://sk.wikipedia.org/wiki?curid=94381" title="Charakteristikum">
Charakteristikum

Charakteristikum je v slovenčine veľmi zriedkavý výraz pre podstatnú, význačnú, základnú črtu. Porovnaj charakteristika.

</doc>
<doc id="94382" url="https://sk.wikipedia.org/wiki?curid=94382" title="Ekologické hnutie">
Ekologické hnutie

Ekologické hnutie je vedľa feminizmu a mierového hnutia jedno z troch najvýznamnejších hnutí súčasného Západu.

</doc>
<doc id="94383" url="https://sk.wikipedia.org/wiki?curid=94383" title="Charakterológia">
Charakterológia

Charakterológia je psychologická náuka, ktorá vznikla v období medzi prvou svetovou vojnou a druhou svetovou vojnou a odvodzovala poznanie psychiky z predpokladu charakteru (typu).

</doc>
<doc id="94384" url="https://sk.wikipedia.org/wiki?curid=94384" title="Expresívne hnutie">
Expresívne hnutie

Expresívne hnutie je jeden z hlavných druhov spoločenského hnutia, ktoré zahrňuje niekedy veľmi široké okruhy a pospolitosti ľudí hľadajúcich uspokojenie potreby vyjadriť svoju osobnosť, uspokojiť svoje estetické, náboženské alebo intelektuálne potreby, uspokojiť určité popudy vo forme ovplyvnenej nejakou vynikajúcou individualitou, napr. hnutie mládeže.

</doc>
<doc id="94385" url="https://sk.wikipedia.org/wiki?curid=94385" title="Charitky">
Charitky

Charitky (v gréckej mytológii) resp. Grácie (v rímskej mytológii) (gr. "Χάριτες" - Charites, lat. "Gratiae") boli starogrécke (resp. starorímske) bohyne pôvabu a krásy, dcéry najvyššieho boha Dia a ókeanidy Eurynomy.
Pôvod.
Ich pôvod však nie je jednoznačný; podľa niektorých starogréckych autorov boli potomkami boha Helia a najády Aigly alebo boha Dionýza a bohyne Afrodity. Rovnako nepanuje zhoda ani v otázke ich počtu; všeobecne sa udávajú tri: Aglaia („Skvejúca sa“), Eufrosyné („Potešujúca srdce“) a Tália („Kvetonosná“). Zrejme k nim patrili aj Charis - manželka boha Hefaista, pomocníčka bohyne Athény, a Pasitea (Pásitheá) - manželka boha Hypna.
Medzi bohmi i ľuďmi boli všeobecne obľúbené - rozdávali radosť a láskavosť, pomáhali skrášľovať život. Podľa mýtov stáli na počiatku všetkého milého a pekného a im vďačili dievčatá i chlapci za svoju krásu. Gréci, rovnako ako Rimania, im stavali chrámy a oltáre. Aj v ľudovej slovesnosti sa ujal výraz "„Tri Grácie“" vystihujúci skutočnosť, že málokedy žili osamote, väčšinou tvorili spoločnosť olympským bohom, napr. pri ich hostinách ("„...bielonohé devy oblečené v kvetoch, chytali sa za ruky a tancovali nevídané tance.“"). Afrodita bola vďaka nim vždy krásna, svieža a veselá.
V boiótskom meste Orchomenos od nepamäti existoval kult charitiek, ktorý sa prejavoval uctievaním posvätných kameňov. Na ich počesť sa tu každoročne slávil sviatok "Charitézií" sprevádzaný hudbou, tancom a obdarovávaním sladkými koláčikmi.
Charitky v umení.
Charitky sú od najstarších čias všeobecne obľúbeným výtvarným námetom. Ich podoba sa však časom menila: v staršom umení sú krásne oblečené, neskôr nahé. Spravidla sa držia za ruky akoby sa chystali do tanca.
Z antiky existuje množstvo váz s ich vyobrazením. Veľmi známy je freskový obraz "Tri Grácie" z Pompejí (dnes v Národnom archeologickom múzeu v Neapole). Rovnako nepreberné je množstvo antických sôch; z nich k jedným z najvýznamnejších patrilo mramorové súsošie zo začiatku 5. stor. pred Kr. (dielo bližšie neznámeho umelca Sókrata, menovca slávneho filozofa), ktoré stálo pred vchodom na aténsku Akropolu a stalo sa predlohou viacerých neskorších kópií.
I novovekí umelci sa radi inšpirovali námetom troch starogréckych bohýň. Z takmer z každej umeleckej epochy je známych viacero diel s tematikou "Troch Grácií"; každá je prehliadkou dobového vkusu a ideálu ženskej krásy. Z maliarskych diel sú známe "Tri Grácie" Raffaela Santiho z rokov 1504 - 1505 (Musée Condé v Chantilly), "Tri Grácie s Merkúrom" od Tintoretta (Dóžov palác v Benátkach) či tri obrazy flámskeho maliara P. P. Rubensa (za najlepší je považovaný obraz z roku 1635 v madridskom Prade).
Nádherné vyobrazenia troch mladých žien v objatí poskytujú i sochárske práce: napr. známe súsošie Antonio Canova z roku 1811 v petrohradskej Ermitáži, "Tri Grácie s Erotom" od dánskeho umelca Bertela Thorvaldsena z rokov 1817 - 1819 v Thorvaldsenovom múzeu v Kodani; v parížskom Louvri je vystavené súsošie "Troch Grácií" francúzskeho renesančného umelca Germaina Pilona slúžiace ako držiak kovovej schránky na uloženie srdca kráľa Henricha II. Krásne vyobrazenie Troch Grácií poznáme i z našich končín - na južnej Morave v Lednicko-valtickom areáli stojí Chrám Troch Grácií (v skutočnosti ide o kolonádovú stavbu na polkruhovom pôdoryse) s rovnomenným klasicistickým súsoším z roku 1820 (dielo Leopolda Fischera).
S motívom Grácií sa v umení stretávame i v iných dielach, kde tvoria súčasť celkovej kompozície, napr. Botticelliho "Primavera". 

</doc>
<doc id="94386" url="https://sk.wikipedia.org/wiki?curid=94386" title="Kultúrne hnutie">
Kultúrne hnutie

Kultúrne hnutie je viac alebo menej organizovaná aktivita predstaviteľov kultúry v jednej alebo viacerých národných oblastiach, aktivita, ktorej cieľom je propagácia kultúrneho programu. Kultúrne hnutie má isté spoločné programové východiská, formulované v rôznych teoretických úvahách (napr. v listoch, vyznaniach, kritikách, esejách, diskusiách, manifestoch), v postojoch k spoločenským a kultúrnym udalostiam, v rôznych tvorivých aktivitách (umeleckých, vedeckých, náboženských, filozofických). Jednotlivé kultúrne hnutia nadväzujú na iné kultúrne hnutia, niektoré zasa odmietajú, a obvykle so sebou nesú aj zárodky myšlienok, ktoré ich neskôr kompromitujú alebo vedú k ich odmietnutiu.
Kategória kultúrneho hnutia je užšou kategóriou než kategória kultúrneho prúdu, kultúrnej etapy alebo kultúrnej epochy. Príkladom kultúrneho hnutia je napr. moderna, avantgarda a i.

</doc>
<doc id="94387" url="https://sk.wikipedia.org/wiki?curid=94387" title="Charizma (sociológia)">
Charizma (sociológia)

Charizma (gr.) je súbor vlastností uznávaných okolím, na základe ktorých sa človek s takýmito vlastnosťami môže stať vodcom ovplyvňujúcim svojím konaním široké vrstvy bez toho, aby ho formálne ustanovili ich predstaviteľom (napr. M. K.Gándhí).
Vlastnosti charizmatických osobností.
Charizmu osobnosti vnímajú ľudia ako vyžarovanie, ktoré vychádza zvnútra, extrémny šarm a schopnosť očariť, mimoriadnu príťažlivosť, obrovskú schopnosť medziľudskej komunikácie a presvedčivosti. 
Podľa profesora Richarda Wisemana má charizmatická osobnosť tieto vlastnosti:
Napriek tomu, že charizmatickí jedinci dokážu v druhých vyvolať obrovské emócie, sami väčšinou vyžarujú neobyčajný pokoj, dôveryhodnosť, asertivitu, dominantnosť, sú voči iným pozorní a vnímaví. Takmer vždy vynikajú v komunikačných schopnostiach..
Možnosti zvýšenia charizmy.
Slovo charizma pochádza z gréckeho slova (kharisma) a v preklade znamená "udelenie milosti". 
Nemecký sociológ, Max Weber, považuje charizmu za jednu z troch autorít (patrí sem tradičná, právna a charizmatická autorita). Podľa neho je charizma definovaná nasledovne:
"Určitá kvalita ľudskej osobnosti, na základe ktorej sa odlišuje od ostatných ľudí a jedinec je považovaný za obdareného nadpozemskými silami alebo schopnosťami, ktoré sa odlišujú od zvyšku ľudstva. Na základe toho je človek obdarovaný týmito vlastnosťami považovaný za vodcu."
I keď charizmu dotyčnému pripisuje jeho okolie, dnes prevláda názor, že charizma je schopnosť, ktorá sa dá naučiť a vycvičiť netreba si protirečiť.
Zneužitie vplyvu charizmy.
O zvýšenie vplyvu na okolie prostredníctvom charizmy sa usilujú mnohokrát politici, kazatelia, umelci, tvorcovia programov v masovokomunikačných médiách, tréneri a všetci tí, čo sa zaujímajú o schopnosť viesť ľudí. Osobnú charizmu je možné využiť na dosahovanie najrôznejších cieľov. Je však namieste opatrnosť: Zo života i z histórie sú známe aj mnohé prípady zneužitia charizmy s katastrofálnymi následkami zo strany vodcov (napr. Adolf Hitler).

</doc>
<doc id="94388" url="https://sk.wikipedia.org/wiki?curid=94388" title="Literárne hnutie">
Literárne hnutie

Literárne hnutie je umelecké hnutie spočívajúce v organizovanej aktivite literárnych umelcov, kritikov a teoretikov, ktorej cieľom je propagácia literárneho programu.

</doc>
<doc id="94389" url="https://sk.wikipedia.org/wiki?curid=94389" title="Pierre Charron">
Pierre Charron

Pierre Charron (* 1541, Paríž – † 16. november 1603, Paríž) bol francúzsky filozof a teológ.
Bol Montaignovým priateľom, ktorého skepticizmus ho ovplyvnil.

</doc>
<doc id="94390" url="https://sk.wikipedia.org/wiki?curid=94390" title="Mierové hnutie">
Mierové hnutie

Mierové hnutie je medzinárodné hnutie, ktorého cieľom je zachovanie mieru. Začalo sa rozvíjať od 1. svetovej vojny. V rokoch 1920-1946 pôsobila medzinárodná organizácia Spoločnosť národov so sídlom v Ženeve. Po 2. svetovej vojne sa nástupkyňou Spoločnosti národov stala v roku 1945 Organizácia Spojených národov. V roku 1950 bola založená Svetová rada mieru. V rokoch 1972-1975 na Helsinskej konferencii vznikla KBSE.

</doc>
<doc id="94391" url="https://sk.wikipedia.org/wiki?curid=94391" title="Chartres">
Chartres

Chartres je mesto v strednom Francúzsku v departemente Eure-et-Loir v regióne Centre-Val de Loire. Leží pri rieke Eure asi juhozápadne od Paríža. V meste žije približne 40 000 obyvateľov.
Poloha.
Mesto leží v srdci kraja „Beauce“, bohatého poľnohospodárskeho regiónu, ktorý sa nazýva často ako kôš na zrno Francúzska. Je to mesto slávne svojou katedrálou, ktoré sochár Rodin nazval akropolou Francúzska. V Chartres sa konajú početné cirkevné púte. Mesto obsahuje historické centrum so stredovekými uličkami. Obec má rozlohu . Najvyšší bod je položený a najnižší bod 

</doc>
<doc id="94392" url="https://sk.wikipedia.org/wiki?curid=94392" title="Hnutie mládeže">
Hnutie mládeže

Hnutie mládeže je druh expresívneho hnutia hľadajúceho priblíženie k prírode, propagujúce zvláštne formy priateľstva, spojené väčšinou s neurčitými názormi mystického
charakteru, napr. hnutie hippies.

</doc>
<doc id="94393" url="https://sk.wikipedia.org/wiki?curid=94393" title="Chartreuse (pohorie)">
Chartreuse (pohorie)

Chartreuse je horský masív vo Francúzskych Alpách západne od Grenoblu; Stojí v ňom kláštor kartuziánov (po fr. je kartuzián „chartreux“) založený 1084 (pozri Grande Chartreuse).

</doc>
<doc id="94394" url="https://sk.wikipedia.org/wiki?curid=94394" title="Národnooslobodzovacie hnutie">
Národnooslobodzovacie hnutie

Národnooslobodzovacie hnutie je spoločenské hnutie za národné oslobodenie.

</doc>
<doc id="94395" url="https://sk.wikipedia.org/wiki?curid=94395" title="Chasidizmus">
Chasidizmus

Chasidizmus (hebr. חסידות - "chasidut" - zbožnosť) je židovské nábožensko-mystické hnutie, ktoré vzniklo v 18. storočí v Poľsku, Litve a Ukrajine, rozšírilo sa v Rusku a iných krajinách. Chasidizmus sprístupnil Západu vo svojich mnohých dielach Martin Buber. Ďalšie informácie o chasídizme nájdete v knihe Jaroslava Franeka : Judaizmus a prof. Christophera Partridgea Viery a vyznania : Nový sprievodca náboženstvami sveta.

</doc>
<doc id="94396" url="https://sk.wikipedia.org/wiki?curid=94396" title="Panarabské hnutie">
Panarabské hnutie

Panarabské hnutie je politické hnutie usilujúce sa o nadnárodné zjednotenie arabskych štátov.
Arabská liga založená 1945, Spoločný arabský trh 1964 - 1965). Ma významný
podiel na formulovaní jednotnej politiky štátov OPEC (od roku 1973).

</doc>
<doc id="94397" url="https://sk.wikipedia.org/wiki?curid=94397" title="Chata">
Chata

Chata môže byť:

</doc>
<doc id="94398" url="https://sk.wikipedia.org/wiki?curid=94398" title="Politické hnutie">
Politické hnutie

Politické hnutie alebo hnutie môže byť:

</doc>
<doc id="94399" url="https://sk.wikipedia.org/wiki?curid=94399" title="Chazari">
Chazari

Chazari (iné názvy: Kazari, Kozári, Kozari, Kavari, Kabari, Kovari, staršie Chazarovia, po hebrejsky "Kuzarim") boli staroveké kmene altajského pôvodu, pôvodne zrejme z Priuralia, ktoré v rokoch 650965 mali Chazarskú ríšu medzi Dneprom, Krymom, Kaukazom, Kaspickým morom a južným Uralom. Po roku 800 Chazari, alebo len ich vládnuca vrstva vyznávali judaizmus. Konštantín a Metod sa ich v rokoch 861/2 snažili získať pre kresťanstvo. Typickou zbraňou bola šabľa. Časť z nich roku 895 spolu so starými Maďarmi zaútočila na Karpatskú kotlinu, usadili sa pravdepodobne v dolnom Potisí, kde postupne splynuli s ostatným obyvateľstvom. Chazarskú ríšu zničil v roku 965 kyjevský knieža Sviatoslav Igorevič. 
Chazari boli pôvodne kočovný, neskôr polokočovný turkický národ nejasného pôvodu, ktorý obýval strednú Áziu. Postupne, ako jeho príslušníci bohatli z kontroly tranzitného obchodu medzi európskym severom a Orientom, stále viac prechádzali k usadlému spôsobu života. Ich najdôležitejším obchodným strediskom a zároveň panovníckou rezidenciou sa stala novozaložená pevnosť Itil (poloha neznáma) v delte Volgy. 
Z konfesného a kultúrneho hľadiska boli obyvatelia ríše a predovšetkým vládnuce kruhy postupne ovplyvnené islamom, judaizmom aj gréckym ortodoxným kresťanstvom, čo súviselo s politickým dianím na danom území. Dobré vzťahy mali Chazari tradične s Byzanciou, ktorej vládnuce kruhy v nich videli možných spojencov proti spoločným nepriateľom. Už roku 626, kedy ešte kočovali pri Kaspickom mori, sa s nimi snažil nadviazať kontakt cisár Hérakleios (610641), pripravujúci sa vtedy na výpravu proti Perzii. O storočie neskôr, kedy bola Chazarská ríša podobne ako Byzancia nebezpečne ohrozená arabskou expanziou, bolo dohodnuté spojenectvo, ktoré roku 733 spečatil sobáš byzantského následníka trónu Konštantína s chánovou dcérou menom Čiček. Chazari vstúpili do vojny s Arabmi po boku Byzantincov, nemali však úspech a dostali sa na dlhý čas do arabského vplyvu. Jeho dôsledkom bola okrem iného vynútená islamizácia zajatého chána aj chazarskej aristokracie.
Za vlády abbásovského kalifa Hárúna ar-Rašída (786809) začali Chazari nový boj proti arabskej nadvláde. Veľa z nich konvertovalo na judaizmus, ktorý sa potom stal štátnym náboženstvom. Chazari boli jedným z nehebrejských etník, ktoré hromadne prijalo židovské vyznanie. 
Aj v 9. storočí si Chazarská ríša udržala dobré vzťahy s Byzanciou. Roku 834 poslal cisár Teofilos (829842) Chazarom odborníkov, ktorí vybudovali na obranu proti nájazdníkom zo stepí pevnosť Sarkel na dolnom Done (stavba bola už vtedy z tehál). 
V tejto oblasti mal chanát problémy predovšetkým s podmanenými staromaďarskými kmeňmi, ktoré kočovali v tzv. Lebédii, medzi Kaspickým morom a Dneprom. 
Stupňujúce sa nebezpečenstvo predstavoval v druhej polovici 9. storočia pre obe ríše mocenský nástup Varjagov vo východnej Európe. Po prvom nájazde Rusov na Konštantínopol v roku 860 sa Byzancia pokúsila obnoviť spojenectvo s Chazarmi a vyslala k nim misiu, vedenú Konštantínom Filozofom a Metodom, ktorí boli poverení úlohami v rovine politickej aj náboženskej.
Zjednocovanie východných Slovanov varjagskými náčelníkmi viedlo k ich konfrontácii s Chazarmi, ktorí zrejme už v čase sťahovania národov spoplatnili kmene Poľanov, Severanov, Radimičov a Vjatičov a častými nájazdmi sa snažili si ich podriadiť ešte užšie. Okrem toho územím Chazarského chanátu ako aj Bulharskej ríše viedla dôležitá obchodná cesta využívaná Severanmi, nachádzajúca sa však pod kontrolou Chazarov a Bulharov. S príchodom Askolda a Dira do Kyjeva padla tributárna závislosť Poľanov, za vlády Olega sa z chazarského vplyvu vymanili Severania a Radimiči, na čo Chazari reagovali v rokoch 875900 blokádou obchodu so striebrom. Okrem toho začala byť Chazarská ríša oslabovaná nájazdmi nomádskeho zväzu Pečenehov, ktorí vpadli do Lebédie a vytlačili odtiaľ ďalej na západ Maďarov, a lúpežnými nájazdmi Varjagov, takže nebola v stave už viac poskytovať závislému obyvateľstvu ochranu proti nomádskym vpádom zo stepí. Tú im teraz ponúkali Varjagovia a za odmenu požadovali platenie tribútu. Dávky, ktoré dosiaľ tiekli do Itilu, sa začali privážať do Kyjeva. Spočiatku len tributárne závislé oblasti boli postupne začleňované do utvárajúceho sa ruského štátu. Kyjevskí vládcovia používali titul kagan – chán, čo je tradičné turkické pomenovanie vodcu kmeňa, neskôr panovníka. Tým dávali najavo, že panovnícka moc bola prenesená z Chazarov na Rusov a legitimizovali tak svoju vládu. 
K priamemu stretnutiu Chazarov s Rusmi došlo za vlády kyjevského kniežaťa Sviatoslava Igoreviča (942972/973), ktorý sa úplne orientoval na expanziu. Skoro po nástupe na trón dobyl donskú pevnosť Sarkel a zničil Itil. V ďalších výpravách prenikol až na Krym a k úpätiu Kaukazu. Pod svoju kontrolu tak uviedol dôležité obchodné stredisko Tmutarakaň na východnom pobreží Azovského mora. Kyjevu spoplatnil slovanských Vjatičov a dočasne aj Volžských Bulharov, ktorí dovtedy zostávali tributárne závislými od Chazarov. Už dlhší čas slabnúci chazarský chanát tak utrpel ďalšiu citeľnú ujmu, čo umožnilo ešte razantnejší nástup Pečenehov v pričiernomorských stepiach. Po ďalšom útoku Rusov pod Sviatoslavovým vedením sa Chazarská ríša rozpadla.
Ruské pramene uvádzajú, že Chazari splynuli so vznikajúcim ruským národom.
Chazarský pôvod Židov.
Spisovateľ židovského pôvodu Arthur Koestler zverejnil v roku 1976 knihu "The Thirteenth Tribe", v ktorej tvrdil, že súčasní Židia už nie sú semitského pôvodu, ale sú to etnickí Chazari. Palestínčania tento argument používajú, aby spochybnili územné nároky Židov v Palestíne. Túto hypotézu vyvrátili genetické štúdie, podľa ktorých sa židovské komunity z Európy, Severnej Afriky a Blízkeho Východu nelíšia geneticky od nežidovskej populácie Blízkeho Východu a pochádzajú zo spoločnej blízkovýchodnej populácie predkov.

</doc>
<doc id="94400" url="https://sk.wikipedia.org/wiki?curid=94400" title="Robotnícke hnutie">
Robotnícke hnutie

Robotnícke hnutie je druh spoločenského hnutia; politické hnutie robotníckej triedy, vytvárajúce sa po vzniku kapitalizmu, ktoré zastupuje v triednom boji s buržoáziou politické, hospodárske a sociálne záujmy robotníckej triedy.
Základ robotníckho hnutia sú odbory. Samotné hnutie je širšie a odzrkadľujú sa v ňom boje medzi prácou a kapitálom, ideológia a politická činnosť. Robotnícke hnutia bývajú orientované rôzne: prevažujú rôzne varianty socializmu, vyskytuje sa aj anarchizmus a reformizmus.

</doc>
<doc id="94402" url="https://sk.wikipedia.org/wiki?curid=94402" title="Spoločenské hnutie">
Spoločenské hnutie

Spoločenské hnutie je pospolité snaženie ľudí o realizáciu spoločného cieľa. V určitom zmysle je každá účelová skupina výrazom určitého spoločenského hnutia, alebo niektoré hnutia berú na seba formu účelových skupín. Hoci spoločenské hnutia samé osebe nie sú základným faktorom spoločenského rozvoja, v niektorých obdobiach môžu byť závažnou silou meniacou spoločnosť.

</doc>
<doc id="94403" url="https://sk.wikipedia.org/wiki?curid=94403" title="Cheirológia (posunková reč)">
Cheirológia (posunková reč)

Cheirológia alebo chirológia alebo cheirofázia je dorozumievanie sa hluchonemých pohybmi rúk a prstov, tzv. francúzsky spôsob posunkovej reči.

</doc>
<doc id="94404" url="https://sk.wikipedia.org/wiki?curid=94404" title="Umelecké hnutie">
Umelecké hnutie

Umelecké hnutie je viac menej organizovaná aktivita umelcov a teoretikov v jednej alebo niekoľkých národných oblastiach. Aktivita, ktorej cieľom je propagácia umeleckého programu. 
Pre umelecké hnutie sú charakteristické určité spoločné programové vychodiská, formulované v rôznych teoretických úvahách (napr. v listoch, vyznaniach, kritikách, esejach, diskusiách alebo manifestoch), v postojoch k spoločenským a kultúrnym udalostiam a v umeleckej tvorbe. Jednotlivé hnutia nadväzujú na iné hnutia, niektoré zasa odmietajú, a obyčajne v sebe nesú aj zárodky myšlienok, ktoré ich neskôr kompromitujú alebo vedú k ich popretiu.

</doc>
<doc id="94405" url="https://sk.wikipedia.org/wiki?curid=94405" title="Cheiromantia">
Cheiromantia



</doc>
<doc id="94407" url="https://sk.wikipedia.org/wiki?curid=94407" title="Cheiroskopia">
Cheiroskopia

Cheiroskopia je náuka o obrazcoch papilárnych línií na dlani človeka. Ďalej pozri daktyloskopia. 

</doc>
<doc id="94408" url="https://sk.wikipedia.org/wiki?curid=94408" title="Hod (kabala)">
Hod (kabala)

Hod (hebr. הוד) je podľa kabaly ôsma z desiatich sfirot, sláva, majestát.

</doc>
<doc id="94412" url="https://sk.wikipedia.org/wiki?curid=94412" title="Večerná hodina">
Večerná hodina



</doc>
<doc id="94414" url="https://sk.wikipedia.org/wiki?curid=94414" title="Hodnosť">
Hodnosť

Hodnosť môže byť:

</doc>
<doc id="94415" url="https://sk.wikipedia.org/wiki?curid=94415" title="Molekulárna chémia">
Molekulárna chémia

Chémia molekulárna je chémia molekúl. Jej predstaviteľom je napríklad Peter Atkins.

</doc>
<doc id="94418" url="https://sk.wikipedia.org/wiki?curid=94418" title="Hodnota (filozofia)">
Hodnota (filozofia)

Hodnota je významový útvar/proces, ktorého špecifikum spočíva v uvedomení/uvedomovaní si spôsobilosti dajakej entity uspokojiť/uspokojovať potrebu, a to či už bezprostredne, alebo svojimi dôsledkami. Inokedy sa ako "hodnota" označuje sama entita vyznačujúca sa spôsobilosťou uspokojovať potrebu alebo túžbu.
Hodnotu vyjadruje a zabezpečuje norma.
Termín "hodnota" (Wert) zaviedol do filozofie Rudolf Hermann Lotze.
Výskumom hodnôt sa zaoberá o. i. axiológia, etika, estetika, psychológia, filozofia hodnôt, antropológia, kulturológia, ekonómia atď.
Zisťovanie hodnoty je hodnotenie.
Názory na hodnotu.
Černík, V..
Podľa Václava Černíka je hodnota vlastnosť vzťahu skutočnosti k našim potrebám a záujmom; skutočnosť z hľadiska toho, či môže uspokojovať a ako uspokojuje naše potreby.
Čuang-c’.
Čuang-c’ tvrdí, že hodnoty vecí sú rovnaké, pretože sú všetky založené v tau a nedajú sa teda porovnávať.
Hrabák, J..
Josef Hrabák hovorí, že hodnota je vlastnosť spoločenských alebo prírodných javov, v ktorých sa prejavuje ich určitý (pozitívny alebo negatívny) význam pre človeka a spoločnosť. Hodnota javu vyplýva z toho, že je nositeľom určitých sociálnych vzťahov; súvisí s ľudskými záujmami a plní úlohu orientačných bodov, ktorými sa riadi každodenná praktická činnosť. Hodnoty sú časovo premenlivé.
Münsterberg.
Podľa Huga Münsterberga je hodnota prvkom tretej, všeobecnou vôľou konštituovanej sféry bytia, odlišnej od prírodného a duchovného bytia.
Rickert.
Podľa Rickerta sú hodnoty odvodenie zo štruktúr transcendentálneho vedomia, t. j. podľa neho jestvuje iba jeden, aj keď výlučne formálny hodnotový systém. 
Weber.
Podľa Webera niet (na rozdiel od napr. Rickerta) absolútne platných transcendentálnych hodnôt. Všetky hodnoty sú historické a sú výsledkom osobných rozhodnutí. Weber zastáva tézu zásadnej plurality systémov hodnôt, ba je presvedčený o večnom a nezmieriteľnom zápase bohov, o nezlučiteľnosti rozličných svetonázorov, rozličných systémov hodnôt.

</doc>
<doc id="94419" url="https://sk.wikipedia.org/wiki?curid=94419" title="Chemikália">
Chemikália

Chemikália môže byť:

</doc>
<doc id="94420" url="https://sk.wikipedia.org/wiki?curid=94420" title="Neskorá kamenná doba">
Neskorá kamenná doba



</doc>
<doc id="94422" url="https://sk.wikipedia.org/wiki?curid=94422" title="Chesed">
Chesed

Chesed alebo Gdula je podľa kabaly štvrtá z desiatich sfirot, láska alebo milosť.

</doc>
<doc id="94424" url="https://sk.wikipedia.org/wiki?curid=94424" title="Chetitológia">
Chetitológia

Chetitológia je veda o jazyku, dejinách a kultúre starovekých Chetitov. Chetitológiu
založil Bedřich Hrozný.

</doc>
<doc id="94427" url="https://sk.wikipedia.org/wiki?curid=94427" title="Konečný neolit">
Konečný neolit



</doc>
<doc id="94429" url="https://sk.wikipedia.org/wiki?curid=94429" title="Chinoizéria">
Chinoizéria

Chinoizéria (fr.) [vyslov: šinuazéria] bola rokoková móda 18. storočia podnietená importom východoázijského, najmä čínskeho umenia.
Uplanila sa hlavne v umeleckom remesle a drobnej, najmä záhradnej architektúre, kde pretrvala až do 19. storočia.

</doc>
<doc id="94430" url="https://sk.wikipedia.org/wiki?curid=94430" title="Estetická hodnota">
Estetická hodnota

Estetická hodnota je významový útvar alebo významový proces, na ktorého vzniku alebo dianí participuje estetické osvojovanie si sveta človekom.

</doc>
<doc id="94432" url="https://sk.wikipedia.org/wiki?curid=94432" title="Hodnota fyzikálnej veličiny">
Hodnota fyzikálnej veličiny

Hodnota fyzikálnej veličiny je hodnota veličiny "X" definovaná rovnicou "X = {X} [X]", kde "{X}" je číselná hodnota a "[X]" je jednotka danej veličiny. 

</doc>
<doc id="94433" url="https://sk.wikipedia.org/wiki?curid=94433" title="Chiromantia">
Chiromantia

Chiromantia (iné názvy: cheiromantia, cheirofázia, chirológia, cheirológia) je umenie čítať z otvorenej dlane (podľa línií na dlani) a predpovedať osud človeka.

</doc>
<doc id="94434" url="https://sk.wikipedia.org/wiki?curid=94434" title="Rané metalikum">
Rané metalikum



</doc>
<doc id="94435" url="https://sk.wikipedia.org/wiki?curid=94435" title="Morálna hodnota">
Morálna hodnota

Morálna hodnota je podľa sofistov ľudského pôvodu. Morálne hodnoty sú výtvorom ľudí, ľudia ich vytvorili na základe vzájomných dohôd.

</doc>
<doc id="94436" url="https://sk.wikipedia.org/wiki?curid=94436" title="Chirurgia">
Chirurgia

Chirurgia je základný medicínsky odbor, ktorý sa zaoberá diagnostikou a liečbou ochorení a úrazov, ktoré sú liečiteľné chirurgickými metódami. Pod pojmom chirurgia sa rozumie zdravotná starostlivosť v odbore všeobecná chirurgia a zdravotná starostlivosť v odbore gastroenterologická chirurgia.
Slovo chirurgia pochádza zo starogréckeho cheirourgia, kombinácia slov cheir – ruka a ergein (pracovať) – doslova teda „ručná práca“. Chirurgia zahŕňa širokú kategóriu tzv. invazívnej liečby. Ide o operačné – manuálne alebo inštrumentálne ošetrenie, často v prípadoch ak je potrebné odstránenie chorého tkaniva alebo si takýto zásah vyžaduje liečenie zlomenín či iných zranení.
Zo všeobecnej chirurgie sa špecializáciou vyčlenili odbory:
Proces vznikania užších špecializácií nie je ukončený a je ovplyvňovaný novými vedeckými a technickými poznatkami
(transplantačná chirurgia, miniinvazívna chirurgia, proktochirurgia atď.).
Nie je možné stanoviť nakoľko je účelná atomizácia odboru a naopak integrácia poznatkov v chirurgii do odboru všeobecná chirurgia. Chirurgia zostáva stále disciplínou, kde vedomosti a zručnosti chirurga sa kombinujú v prospech pacientov.

</doc>
<doc id="94437" url="https://sk.wikipedia.org/wiki?curid=94437" title="Mravná hodnota">
Mravná hodnota

Mravná hodnota je proces, ktorého špecifikum spočíva v uvedomení si spôsobilosti nejakej entity uspokojiť mravnú potrebu, a to či už bezprostredne, alebo svojimi dôsledkami.

</doc>
<doc id="94438" url="https://sk.wikipedia.org/wiki?curid=94438" title="Chiva (mesto)">
Chiva (mesto)

Chiva alebo Chíva (po uzbecky: Xiva [vyslov: Chiva], historický názov aj "Chórezm" a varianty) je oázové mesto v Uzbekistane v administratívnej oblasti Chórezm; stredisko Turanskej nížiny. Má 55 568 tisíc obyvateľov. Leží pri starej Hodvábnej ceste; početné historické stavby. V minulosti hlavné mesto Chivského chanátu v Chórezme.

</doc>
<doc id="94440" url="https://sk.wikipedia.org/wiki?curid=94440" title="Chlad">
Chlad

Chlad je mierna zima, chladno, opak: teplo.

</doc>
<doc id="94441" url="https://sk.wikipedia.org/wiki?curid=94441" title="Potenciálna hodnota">
Potenciálna hodnota

Potenciálna hodnota je podľa Václava Černíka to, čo sa môže stať predmetom potrieb, záujmov a činnosti historicky konkrétneho subjektu.

</doc>
<doc id="94442" url="https://sk.wikipedia.org/wiki?curid=94442" title="Maximilián Chladný-Hanoš">
Maximilián Chladný-Hanoš

Maximilián Chladný-Hanoš (* 17. február 1912, Staré Hory – † - ?) bol slovenský novotomistický filozof a spirituálny teológ, politológ, prekladateľ a publicista. 
Život.
Po ukončení štúdia na gymnáziu v Banskej Bystrici, vyštudoval katolícku teológiu v Banskej Bystrici a neskôr v Ríme. Po vysviacke roku 1936 bol kaplanom v Nesluši a štipendistom na postgraduálnom štúdiu v Ríme, ktoré ukončil roku 1938 doktorátom teológie. Prednášal kresťanskú filozofiu na teologickej fakulte v Banskej Bystrici a v rokoch 1943 – 1944, po Štefanovi Polakovičovi, na Vysokej škole bohosloveckej v Nitre, kde patril k najnadanejším osobnostiam v intelektuálnom okruhu arcibiskupa Karola Kmeťku. Vyučoval tu aj morálku a pastorálnu teológiu (1942/1943). Od roku 1941 tiež intenzívne spolupracoval s dominikánskou edíciou Veritas zriadenou pri dominikánskej revue Smer v Trenčíne. Bol tiež aktívnym členom Filozofického odboru Matice slovenskej. V roku 1949 musel emigrovať hlavne pre svoju nekompromisnú obranu slovenskej štátnosti, ako aj pre ostrú kritiku komunizmu nastupujúceho na slovenskú scénu, ktorú vyjadril najmä vo svojom diele "Hmota sa búri" (1948) (dielo vyšlo tlačou v Buenos Aires 1953). Emigroval do Nemecka, kde účinkoval ako duchovný medzi slovenskými emigrantmi v v Ludwigsburgu. Oženil sa (dostal dišpenz od Svätej stolice). V Paríži získal licenciát z filozofie a pracoval ako vedecký dokumentátor v Ústave pre východné a medzinárodné štúdie v Kolíne nad Rýnom. Bol činný v slovenských emigrantských organizáciách. Bol zahranično-politickým referentom nemeckej pobočky Slovenskej národnej rady v zahraničí a podpredsedom Slovenského európskeho hnutia. Od roku 1964 bol redaktorom Slowakische Rundschau, orgánu Slovenskej kresťanskosociálnej strany. Filozofickými, spirituálno-teologickými, asketickými a politickými úvahami prispieval najmä do týchto periodík: Nástup, Svoradov, Kultúra, Filozofický sborník (pred emigráciou); Slobodné Slovensko, Slovák v Amerike, Černákov Odkaz, Uj Élet (po emigrácii).

</doc>
<doc id="94443" url="https://sk.wikipedia.org/wiki?curid=94443" title="Pravdivostná hodnota">
Pravdivostná hodnota

Pravdivostná hodnota je v logike zovšeobecnenie a spresnenie pojmov pravdy (pravdivého), nepravdy (nepravdivého). Symbolicky sa značí najčastejšie číslicami alebo písmenami. Pravdivostná hodnota je entita, ktorú možno priraďovať iba výrokom alebo výrokovým formám.

</doc>
<doc id="94445" url="https://sk.wikipedia.org/wiki?curid=94445" title="Spoločenská hodnota">
Spoločenská hodnota

Spoločenská hodnota je hodnota prisudzovaná procesom alebo javom spoločnosťou, napríklad spravodlivosť, sloboda, rovnosť, slušnosť, istota atď.

</doc>
<doc id="94446" url="https://sk.wikipedia.org/wiki?curid=94446" title="Chlaina">
Chlaina

Chlaina (gr.) bol grécky antický vrchný mužský odev zdobený purpurom alebo výšivkou.

</doc>
<doc id="94447" url="https://sk.wikipedia.org/wiki?curid=94447" title="Hodnota statku">
Hodnota statku

Hodnota statku (iné názvy: trochu nepresne ale často hodnota tovaru; hodnota; ekonomická hodnota (statku); hospodárska hodnota (statku)) je v národohospodárskej teórii pojem rôzne definovaný najmä v závislosti od ekonomickej školy. Najčastejšie sa chápe ako výmenná hodnota, úžitková hodnota (užitočnosť, úžitok), trhová cena či podľa Marxa ako „množstvo abstraktnej práce spoločensky nutnej na výrobu tovaru“.
Existuje od 50. rokov 19. storočia, predtým sa v rovnakom význame používal (podľa ruského vzoru) pojem "cennosť (statku)".
Klasická teória.
Klasická teória (A. Smith, D. Ricardo, J. St. Mill a iní) chápe hodnotu primárne ako výmennú hodnotu. Okrem toho uznáva síce ešte hodnotu chápanú ako úžitková hodnota, ale to len pre statky, ktoré sú síce užitočné, ale ich nadobudnutie si nevyžaduje žiadnu obeť, teda žiadne náklady (napr. vzduch). 
Spomínaná výmenná hodnota sa podľa tejto teórie určuje:
Teória marxistov.
Odnožou klasickej teórie je teória marxistov. Podľa filozofie marxizmu je hodnota tovaru spoločenskovýrobný vzťah vyjadrený prostredníctvom abstraktnej práce zhmotnenej v tovare; forma, ktorú na seba berie práca v tovarovom hospodárstve. Hodnota tovaru nie je prirodzenou vlastnosťou tovaru, ale výrazom určitých výrobných, spoločenských vzťahov medzi výrobcami tovaru. 
Neoklasická teória.
Podľa neoklasickej teórie hodnota statku závisí od jeho úžitku (=užitočnosť, utility), najmä tzv. marginálneho úžitku, pre spotrebiteľa pri zohľadnení obmedzenia daného spotrebiteľovým rozpočtom. Hodnota sa teda (zjednodušene povedané) chápe ako úžitková hodnota.

</doc>
<doc id="94448" url="https://sk.wikipedia.org/wiki?curid=94448" title="Chlapec">
Chlapec

Chlapec alebo zriedkavo puer (z lat.) je:

</doc>
<doc id="94450" url="https://sk.wikipedia.org/wiki?curid=94450" title="Velimir Chlebnikov">
Velimir Chlebnikov

Velimir Chlebnikov, ; tiež Velemir Chlebnikov, ; vlastným menom Viktor Vladimirovič Chlebnikov, (* 28. október 1885, Malije Derbety, Rusko – † 28. jún 1922, Krestci) bol ruský symbolistický básnik a dramatik, predstaviteľ ruského futurizmu. Zomrel pri návrate z ciest po Kaukaze na otravu krvi. Je tvorca pojmu "zaum".

</doc>
<doc id="94452" url="https://sk.wikipedia.org/wiki?curid=94452" title="Chlodovik">
Chlodovik

Chlodovik (po fr. "Clovis", po nemecky "Chlodwig") je meno viacerých franských panovníkov:

</doc>
<doc id="94454" url="https://sk.wikipedia.org/wiki?curid=94454" title="Chlorácia">
Chlorácia

Chlorácia alebo chlórovanie môže byť:

</doc>
<doc id="94456" url="https://sk.wikipedia.org/wiki?curid=94456" title="Chlp">
Chlp

Chlp môže byť:
Súhrn chlpov (v biologickom zmysle) sa nazýva ochlpenie.

</doc>
<doc id="94458" url="https://sk.wikipedia.org/wiki?curid=94458" title="Chochma">
Chochma

Chochma je podľa kabaly druhá z desiatich sefirot, múdrosť.

</doc>
<doc id="94459" url="https://sk.wikipedia.org/wiki?curid=94459" title="Úžitková hodnota">
Úžitková hodnota

Úžitková hodnota je súhrn úžitkových vlastností veci, ktoré jej dávajú schopnosť uspokojovať ľudské potreby bezprostredne ako predmet osobnej spotreby alebo ako výrobný prostriedok na výrobu iných materiálnych statkov; úžitkové hodnoty sa ako výsledky konkrétnej ľudskej práce realizujú len v spotrebe; predstavujú vecný obsah národného hospodárstva.

</doc>
<doc id="94460" url="https://sk.wikipedia.org/wiki?curid=94460" title="Chôdza">
Chôdza

Chôdza (z hľadiska dopravy sa nazýva aj pešia doprava) je druh lokomócie. Ide o sústavný sled pádov, ktorým jedinec zabraňuje striedavým vysúvaním pravej a ľavej dolnej končatiny. Pohyb nôh je primárne zabezpečený ohýbaním kĺbov medzi panvou a stehennými kosťami, zatiaľčo kolená zostávajú takmer nepokrčené.

</doc>
<doc id="94461" url="https://sk.wikipedia.org/wiki?curid=94461" title="Základná hodnota">
Základná hodnota

Základná hodnota je hodnota, od ktorej sú odvodené všetky ostatné hodnoty.

</doc>
<doc id="94462" url="https://sk.wikipedia.org/wiki?curid=94462" title="Cholerik">
Cholerik

Cholerik (z ) má vlastnosti jedného zo štyroch základných typov temperamentu – labilný extrovert. Je to človek pracovitý, poriadkumilovný, ctižiadostivý, vrtkavý, impulzívny, spoľahlivý, súťaživý a stály vo svojich názoroch a životných hodnotách.
Opis cholerika.
Cholerik je človek prísne zásadový, má rád poriadok a aktivitu. Býva optimistický a spoločenský, aj keď niekedy dokáže vyzerať ako introvert. Doťahuje veci do konca, má silnú vôľu, sebaistotu a cieľavedomosť. Cholerik vyniká v krízových situáciách, hľadá riešenia a usiluje o ignorovanie paniky, prípadne jej likvidáciu medzi ľuďmi. Cholerici bývajú realistickí a držia sa pri zemi, zároveň radi podstupujú riziká, ktorých výsledok za to stojí. Risky vždy kalkulujú. Niekedy skúšajú veci strmhlavo bez úvah. Zvyknú kráčať sebaisto a dravo, rozprávajú dynamicky a rýchlo, pred rozprávaním zvyknú rozmýšľať o informácii, ktorú podávajú. Majú radi šport. Sú špičkovými organizátormi a vodcami. Ľahko si zvyknú všímať nadanie iných a skladať tak výborné tímy, vedia pružne komunikovať s nadriadenými. Cholerici sa rýchlo učia a vedia sa prispôsobovať novému prostrediu a časom v ňom aj viesť. Sú priamym riadiacim typom orientovaným na úlohy.

</doc>
<doc id="94463" url="https://sk.wikipedia.org/wiki?curid=94463" title="Hodnotenie">
Hodnotenie

Hodnotenie je zisťovanie hodnoty, pripisovanie hodnoty, napr. mravné hodnotenie.

</doc>
<doc id="94464" url="https://sk.wikipedia.org/wiki?curid=94464" title="Diskografia Ramones">
Diskografia Ramones

Diskografia punkovej kapely Ramones.

</doc>
<doc id="94465" url="https://sk.wikipedia.org/wiki?curid=94465" title="Cholesterolémia">
Cholesterolémia

Cholesterolémia je hladina cholesterolu v krvi.
Závisí od pohlavia a veku. U detí a mladistvých je nižšia, v starobe sa postupne zvyšuje.

</doc>
<doc id="94466" url="https://sk.wikipedia.org/wiki?curid=94466" title="Morálne hodnotenie">
Morálne hodnotenie

Morálne hodnotenie je schválenie alebo odsúdenie javu spoločenskej skutočnosti a konania ľudí
podľa toho, aký majú morálny význam. Je to posudzovanie, či vykonané činy zodpovedajú alebo nezodpovedajú požiadavkám morálky; uskutočňuje sa na základe kategórií dobra a zla.

</doc>
<doc id="94467" url="https://sk.wikipedia.org/wiki?curid=94467" title="Chomejní">
Chomejní

Veľký ajatolláh sajjid Chomejní (= "z Chomejnu"), vlastným menom Rúholláh Mustafaví Músaví Chomejní, perz. (* 24. september 1902, Chomejn – † 3. jún 1989, Teherán) bol iránsky šiítsky náboženský vodca, mardža, ajatolláh) a politik, od roku 1979 najvyššia duchovná a politická autorita v Iráne.
Narodil sa ako syn ajatolláha sajjida Mustafu Músavího. Študoval šiítsku náboženskú teológiu v Kome a v irackom Nadžafev roku 1962 sa stal jedným zo šiestich veľkých ajatolláhov iránskych šiítov. V roku 1963 Chomejní ostro odsúdil svetský režim šáha Pahlavího a jeho tzv. bielu revolúciu. Vystupoval nielen proti skorumpovanosti režimu, ale aj proti šáhovej orientácii na západ, najmä na USA. Po zorganizovaní protišáhovskej demonštrácie ho zatkli a vypovedali z Iránu.
V rokoch 19641965 žil v Turecku, potom 19651978 v Iraku a nakoniec v rokoch 19781979 vo Francúzsku, odkiaľ riadil iránsku islamskú revolúciu, ktorá v roku 1979 vyvrcholila zvrhnutím šáha Pahlavího a jeho útekom z Iránu, následne načo sa ajatolláh Chomejní dostal k moci. Počas jeho režimu sa zhoršili vzťahy Iránu so Západom a tiež so susedným Irakom, s ktorým už krátko po jeho nástupe k moci vypukla krvavá vojna.
V roku 1989 vyhlásil fatvu, ktorá požadovala smrť básnika Salmana Rushdieho za údajné znesvätenie proroka Mohameda v diele "Satanské verše".

</doc>
<doc id="94468" url="https://sk.wikipedia.org/wiki?curid=94468" title="Mravné hodnotenie">
Mravné hodnotenie

Mravné hodnotenie je pripisovanie mravnej hodnoty, prisúdenie mravného významu, mravné posudzovanie. Hodnotíme vlastné a cudzie konanie, osoby a sociálne útvary (inštitúcie, zákony atď.).

</doc>
<doc id="94469" url="https://sk.wikipedia.org/wiki?curid=94469" title="Alexej Stepanovič Chomiakov">
Alexej Stepanovič Chomiakov

Alexej Stepanovič Chomiakov (; * 13. máj 1804, Moskva, Rusko – † 5. október 1860, Ivanovskoje) bol ruský filozof, jeden zo zakladateľov slavianofilstva.
V myslení sa snažil o syntézu východných cirkevných otcov so západnou filozofiou, hlavne s nemeckou klasickou filozofiou (Herder, Schelling a Hegel) a francúzskymi tradicionalistami (de Maistre, Chateaubriand, pričom jeho cieľom bolo vytvoriť autentický ruský spôsob myslenia, nepoškvrnený západnou prehnanou racionalitou, ktorý jediný môže plne konvenovať s pravoslávnou tradíciou.
Pre celistvé poznávanie sveta je podľa neho potrebné i ne-racionálne poznanie, ktoré označuje ako mystické a vidí ho v kresťanskej viere. V tomto momente je dôležitý aspekt "vôle" – chcená otvorenosť poznaniu skrze vieru, čim vlastne položil vieru ako podstatný gnozeologický základ myslenia a filozofie.
Dejiny sa neriadia materiálnymi danosťami, ale "súhrnom vôlí všetkých ľudí". Základným faktorom vývoja dejín je náboženstvo, ktoré je základom celej kultúry. Každé z náboženstiev ovplyvňuje dejiny iným spôsobom.
Hlásal návrat harmónie do ruských dejín – aplikáciou idey sobornosti prekonať „petrohradské obdobie dejín“, zrušiť reformy Petra Veľkého a vrátiť sa k Moskve.

</doc>
<doc id="94474" url="https://sk.wikipedia.org/wiki?curid=94474" title="Jordanec">
Jordanec

Jordanec je potok v Zamagurí, v severnej časti okresu Kežmarok. Je to pravostranný prítok Dunajca a má dĺžku 9 km. 
Pramení v Spišskej Magure, v podcelku Veterný vrch, východne od obce Zálesie v nadmorskej výške okolo 820 m n. m. Tečie na sever cez obec Havka, vytvára veľký oblúk smerujúci k západu a ústi do Dunajca západne od obce Červený Kláštor v nadmorskej výške cca 459 m n. m.

</doc>
<doc id="94476" url="https://sk.wikipedia.org/wiki?curid=94476" title="Choreografia (kompozícia pohybu)">
Choreografia (kompozícia pohybu)

Choreografia (gr.) je výber a časová aj priestorová organizácia technických a výrazových prostriedkov pre vyjadrenie obsahu tanca. Aj príslušný odbor/náuka. V balete je choreografia aj režisérska práca pri nácviku, kompozícii, stvárnení javiskového baletu.

</doc>
<doc id="94479" url="https://sk.wikipedia.org/wiki?curid=94479" title="Hodvábna cesta">
Hodvábna cesta

Hodvábna cesta bola významná staroveká a stredoveká obchodná cesta cez Strednú Áziu, ktorá spájala Čínu s Rímskou ríšou a Byzantskou ríšou; od 2. storočia pred Kr. sa jej prostredníctvom dostalo do Európy mnoho čínskych technických vynálezov: papier, hodváb, porcelán.
Ako prvý použil názov Hodvábna cesta nemecký zemepisec barón Ferdinand von Richthofen v roku 1877.

</doc>
<doc id="94481" url="https://sk.wikipedia.org/wiki?curid=94481" title="Hodvábnictvo">
Hodvábnictvo

Hodvábnictvo je výroba hodvábu; zložka poľnohospodárskej výroby.
Dejiny.
Prvá zmienka o objave hodvábu (silk) a priadky morušovej ("Bombyx mori " Linnaeus, 1758) pochádza z Číny. Objavenie hodvábnictva sa pripisuje konkubíne cisára Chuang-ti, ktorý žil asi 3000 rokov pred Kristom. 
Tajomstvo výroby hodvábu si čínsky výrobcovia veľmi starostlivo strážili pred svetom viac ako 2000 rokov. Tým sa stala výroba hodvábu najstráženejším tajomstvom na svete. Podľa jednej legendy sa hovorí o mníchovi, ktorý pracoval pre cisára Justiniána I., ktorému sa ako prvému podarilo prepašovať vajíčka priadky morušovej z Číny v dutých bambusových paliciach.
Hodvábne vlákno vytvára priadka morušová (latinsky: "Bombyx mori" – „Hodvábny motýľ“). Dospelý hodvábnik žije asi iba tri dni, počas ktorých znesie okolo 300 vajíčok. Priadka morušová sa živí listami morušovníka. Keď dosiahne asi 30-násobok pôvodnej dĺžky zakuklí sa. Húsenica sa do hodvábneho vlákna, ktoré sama vytvorí, zamotáva a vytvorí kokón (zámotok = kokón). Jeden kokón môže obsahovať 730 až 915 metrov dlhé vlákno.
Vlákno hodvábu tvoria bielkoviny fibroín a sericín, ktoré na vzduchu tuhnú a vytvárajú hodvábne vlákno, ktoré je extrémne pevné a môže sa tkať na hodvábne látky. Hodvábne látky sú z ušľachtilého prírodného materiálu, ktorý má špecifickú štruktúru a mimoriadny lesk. Už od nepamäti bol veľmi cennou komoditou a to platí dodnes.
Priadka morušová sa u nás začala pestovať koncom 17. storočia. Najväčší rozmach hodvábníctva sa dosiahol za panovania Márie Terézie a hodvábnictvo bolo rozšírené okrem Abovsko-Turnianskej župy tiež v Nitrianskej a Bratislavskej. V Uhorsku malo hodvábníctvo staré tradície, lebo v Európe bolo Uhorsko tretím najväčším výrobcom hodvábnej suroviny a piatym vo svete. Rozvoj hodvábnictva vo svete sa viazal v minulosti s menami, ako napr.: Louis Pasteur (1822 – 1895).

</doc>
<doc id="94482" url="https://sk.wikipedia.org/wiki?curid=94482" title="Infekčná choroba">
Infekčná choroba

Infekčná choroba (iné názvy: nákazlivá choroba, infekčné ochorenie, chytľavá choroba, trochu nepresne: infekcia) je ochorenie spôsobené rôznymi mikroorganizmami.
Po vniknutí choroboplodných zárodkov do organizmu sa po inkubačnom čase, ktorý je pre jednotlivé infekčné choroby rôzny, prejaví vlastná choroba. Po jej prekonaní vzniká obyčajne krátkodobá alebo celoživotná odolnosť, imunita.
Infekčné choroby sa môžu vyskytnúť ojedinele (sporadicky) alebo hromadne (epidemicky). Výskyt niektorých infekčných chorôb je viazaný na určité oblasti (endemický výskyt).
Väčšina infekčných chorôb podlieha hláseniu.

</doc>
<doc id="94484" url="https://sk.wikipedia.org/wiki?curid=94484" title="Chronický únavový syndróm">
Chronický únavový syndróm

Chronický únavový syndróm (angl. "chronic fatigue syndrome", skr. CFS; iné názvy: (benigná) myalgická encefalomyelitída, myalgická encefalopatia, skr. ME, chronický únavový (a) imunitnodysfunkčný syndróm/syndróm chronickej únavy a imunitnej dysfunkcie, angl. Chronic fatigue immune dysfunction syndrome, skr. CFIDS) je porucha, pri ktorej sa postihnutý cíti bez zjavnej príčiny stále vyčerpaný, sťažuje sa na bolesti hlavy, kĺbov i krku. Príčina syndrómu nie je jasná, za najpravdepodobnejšiu sa v súčasnosti považuje oslabenie imunitného systému vplyvom zhoršeného životného prostredia (napr. dlhodobým vystavením chronickému stresu, pôsobeniu chemických látok alebo skrytou neznámou infekciou). Čiastočné synonymum, spravidla trochu širší pojem, je postvirálny únavový syndróm (post-viral fatigue syndrome).
Príznaky.
Pre syndróm sú typické dlhé obdobia letargie, obvykle po epizóde pripomínajúcej virózu. Pacienti majú aj bolesti hlavy, svalov a zväčšené lymfatické uzliny. Príznaky sa väčšinou zhoršujú po námahe.
Diagnóza.
Žiadnu jednoznačnú príčinu tejto choroby sa zatiaľ nepodarilo určiť a diagnóza je ťažká i z toho dôvodu, že k dispozícii nie sú žiadne spoľahlivé vyšetrovacie metódy. U niektorých pacientov sa ako následná komplikácia objavuje napríklad depresia.
Liečba.
Základom je vylúčenie iného závažného ochorenia, otravy na pracovisku či v mieste bydliska. Významnou súčasťou liečby je tiež odstránenie čo najväčšieho množstva stresujúcich faktorov, ochrana pred infekciou, úprava stravovania a podávanie vitamínov. Nevyhnutnou súčasťou je i psychoterapia.

</doc>
<doc id="94485" url="https://sk.wikipedia.org/wiki?curid=94485" title="Józef Hoene-Wroński">
Józef Hoene-Wroński

Józef Maria Hoene-Wroński (* 24. august 1776, Wolsztyn, Poľsko – † 9. august 1853, Neuilly-sur-Seine, Paríž, Francúzsko) bol poľský filozof a matematik. Vo filozofii patril k predstaviteľom mesianizmu, v matematike sa zaoberal najmä riešením diferenciálnych rovníc.

</doc>
<doc id="94486" url="https://sk.wikipedia.org/wiki?curid=94486" title="Ramones (album)">
Ramones (album)

Ramones je názov debutového albumu americkej kapely Ramones označovaný ako jedna z prvých punkových nahrávok.
V roku 2003 bol tento album časopisom "Rolling Stone" zaradený na 33. miesto zoznamu najlepších albumov všetkých čias.

</doc>
<doc id="94489" url="https://sk.wikipedia.org/wiki?curid=94489" title="Syndróm akútnej infekcie HIV">
Syndróm akútnej infekcie HIV

Syndróm akútnej infekcie HIV je prvá fáza choroby AIDS; príznaky sa dostavia ihneď po infekcii. Postihnutí majú horúčku, zdurené lymfatické uzliny, bolesti v krku, bolesti hlavy a svalov. Príznaky ustúpia asi po troch týždňoch.

</doc>
<doc id="94490" url="https://sk.wikipedia.org/wiki?curid=94490" title="Robert Hofstadter">
Robert Hofstadter

Robert Hofstadter (* 5. február 1915, New York, New York, USA – † 17. november 1990, Stanford, Kalifornia) bol americký fyzik.
V roku 1961 získal Nobelovu cenu (spolu s R. L. Mössbauerom) za štúdium štruktúry nukleónov pomocou rozptylu elektrónov na atómových jadrách.

</doc>
<doc id="94491" url="https://sk.wikipedia.org/wiki?curid=94491" title="Hohenštaufovci">
Hohenštaufovci

Hohenštaufovci (iné mená: Štaufovci, Hohenstaufovci, ) bol nemecký panovnícky rod. Pôvodne vládli na rodových dŕžavách vo Švábsku, neskôr mali panstvá na Sicílii a dočasne aj v Sasku. V rokoch 11381208 a 12121254 boli jeho príslušníci kráľmi, resp. cisármi Svätej ríši rímskej. Okrem toho držali aj tituly sicílskych, talianskych, burgundských a jeruzalemských kráľov a ďalšie menšie tituly. Svoje meno odvodzovali od hradu Hohenštauf. Významnými príslušníkmi boli napr. Konrád III., Fridrich I. Barbarossa a Fridrich II.
Dejiny rodu.
Zakladateľom rodu bol švábsky rytier Friedrich von Büren žijúci v prvej polovici 11. storočia. Jeho syn Fridrich I. nechal vo Württembergsku (resp. Švábsku) vystavať rodový hrad Hohenštauf, po ktorom rod dostal meno. Vplyv rodu významne vzrástol za vlády cisára Henricha IV. V roku 1079 získal Fridrich I. od cisára ako léno Švábske vojvodstvo a jeho manželkou sa stala cisárova dcéra Agneša z Waiblingenu. Po Fridrichovi sa moci vo Švábsku ujali jeho synovia Fridrich II. a Konrád. Vďaka rodinným väzbám na Sálsku dynastiu získali po smrti svojho strýka Henricha V. nárok na vládu v ríši. Korunu však nezískali, pretože ríšska šľachta za panovníka zvolila Lothara II. (III.) Konrád sa nárokov na ríšsku korunu nevzdal a proti voľbe vystúpil. V roku 1127 sa nechal korunovať nemeckým (proti)kráľom a o rok neskôr kráľom Talianska. Prevahu však nezískal a nakoniec sa s Lotharom musel uzmieriť. 
V roku 1138 Lothar zomrel a po voľbe sa Konrád stal nemeckým kráľom. Voľbu neuznal bavorsko-saský rod Welfovcov na čele s Henrichom Hrdým, ktorý bol s Lotharom pokrvne spriaznený. Konrád Henricha zosadil, no ten sa do Saska už o pár rokov vrátil. Rivalita medzi rodmi sa následne tiahla niekoľko desaťročí a proti Štaufovcom postupne povstali Henrich Hrdý, Henrich Lev a Oto IV. Po tom, čo v roku 1150 zomrel Konrádov syn a spoluvládca Henrich Berengar, Konrád za svojho dediča ustanovil svojho synovca, švábskeho vojvodu Fridricha III. Ten po Konrádovej smrti vládol ako Fridrich I. Prezývaný bol Barbarossa. Fridrich sa snažil uzmieriť s Welfovcami a vrátil Henrichovi Bavorské vojvodstvo. Túžil po cisárskej korunovácii a jeho záujmy preto ležali v Itálii, kde čelil opozícii lombardských miest a Pápežského štátu. V roku 1155 korunovaný za cisára, no spory v Itálii sa urovnali až po roku 1176. V nemeckých krajinách zatiaľ znovu ožil spor s Welfovcami, ktorých ale Barbarossa porazil. Záver Barbarossovej vlády sa spája s jeho účasťou na tretej križiackej výprave, počas ktorej zomrel pri prechode rieky Salef.
Cisársku korunu získal aj Fridrichov syn Henrich VI. Opäť však musel o moc bojovať s Welfovcami podporovanými pápežom. Prostredníctvom sobáša so sicílskou princeznou Konstanciou sa mu podarilo získať pre svojho syna Sicíliu. Jeho nástupníctvo v ríši však už zabezpečiť nestihol, pretože v roku 1197 zomrel. Spor s Welfovcom Otom IV. mal aj druhý syn Fridricha I. Barbarossu Filip Švábsky. Po jeho vražde v roku 1208 rod dočasne o rímsko-nemeckú korunu prišiel a k moci sa vrátil až v roku 1212. Na strane sicílskeho kráľa Fridricha II., ktorý sa hlásil o trón, tento raz stál aj pápež Inocent III. Moc v ríši Fridrich plne získal až po Otovej smrti v roku 1220.
Fridrichova vláda znamenala zenit štaufskej moci. Fridrich podporoval umenie a vzdelanosť, sám sa však viac zdržiaval v Taliansku a na Sicílii než v nemeckých krajinách. V ríši zatiaľ silnela moc miestnych nemeckých feudálov a českého kráľa. V roku 1226 poveril Rád nemeckých rytierov dobytím Pruska. Hoci sa mu podarilo urovnať spor s Welfovcami reprezentovanými Otom prezývaným Dieťa, znovu ožil spor s pápežstvom. Aby sa zbavil exkomunikácie, prisľúbil Fridrich pápežovi účasť na križiackej výprave a v Jeruzaleme sa nechal korunovať jeruzalemským kráľom. Fridrichovým spoluvládcom a správcom ríšskych záležitostí zatiaľ bol jeho syn Henrich VII. Neskôr v rokoch 12371250 ako jeho spolukráľ vládol aj jeho druhý syn Konrád IV. Fridrichovu moc i naďalej podkopávali pápeži, s ktorými bol neustále v konflikte, a ktorí ho dokonca znovu exkomunikovali a nechali prehlásiť za kacíra na Lyonskom koncile. Cisárovu slabosť využili jeho oponenti Henrich Raspe (12461247) a Viliam II. Holandský (od 1247), ktorí začali vládnuť ako rímsko-nemeckí protikráli. V roku 1250 Fridrich zomrel a moci sa ujal Konrád IV., ktorý ale zomrel už o štyri roky neskôr.
Moc rodu upadla a Fridrichov druhý syn Manfred ríšsku korunu nezískal. Musel dokonca bojovať aj o svoje panstvo v Sicílii, na ktorú s podporou pápeža zaútočil Francúz Karol z Anjou. Definitívne dynastia zanikla v roku 1268, keď bol jej posledný legitímny príslušník Konradin popravený v Neapole.
Rímsko-nemeckí králi a cisári.
Mená a roky podľa:
Sicílski králi.
Mená a roky podľa:

</doc>
<doc id="94493" url="https://sk.wikipedia.org/wiki?curid=94493" title="Hohenzollernovci">
Hohenzollernovci

Hohenzollernovci sú šľachtický rod a nemecká dynastia doložená od 11. stor. (grófstvo Zollern vo Švábsku). V 13. stor. sa rozdelili na švábsku (po ďalšom rozdelení vládla v Rumunsku ako Hohenzollernovci-Sigmaringerovci) a franskú vetvu (Brandenbursko, Prusko), ktorej príslušníci sa stali nemeckými cisármi (Viliam I., Fridrich III., Viliam II.).

</doc>
<doc id="94494" url="https://sk.wikipedia.org/wiki?curid=94494" title="Chrám">
Chrám

Chrám je budova určená na bohoslužby.
"Chrám" je neutrálne pomenovanie používané bez ohľadu na to, ktorej cirkvi alebo náboženstvu budova patrí.
V minulosti chrámy vznikali na svätých miestach ako svätyne "rukou urobené". Najprv išlo o ohradenie pozemku kameňmi, ktoré znamenalo azyl. Na týchto miestach sa súdilo, a preto museli byť nejako prevzatí do ochrany tí, ktorých vina sa ešte nedokázala.
Chrám bol vyznačený posvätným predmetom alebo predmetmi. Mohol to byť kameň, ktorý sám osebe je obydlím boha. Časté je aj spodobenie pohlavného údu, ak je božstvo mužské. Najčastejšie však ide o rôzne stavby. Väčšinou sa tu rozlišuje trojaký stupeň svätosti: presväto - sväto - posvätno.
Názov chrámu mohol byť privlastňujúci (chrám Hospodinov alebo Baalov), mohol však tiež vyjadrovať význam chrámu vo svetovom meradle (tak sumerský chrám "Dom základu neba a zeme"). Niekedy názov vyznačoval funkciu, význam chrámu pre prosebníka - napr. babylonský "Dom pozdvihnutia hlavy" = odpustenia hriechov. Po svete je viacero "pupkov Zeme". Znamená to nielen stred, ale aj miesto, kde bolo dieťa spojené s telom matky. Teda odkiaľ prúdi život.
Špecifické náboženské smery mávajú aj špecifická označenie pre svoje chrámy:
Na označenie gréckokatolíckeho a pravoslávneho chrámu, sa používa aj slovo cerkev.
Okrem toho existujú ešte termíny upresňujúce význam chrámu (v kresťanstve sú to katedrála, bazilika a bazilika minor).

</doc>
<doc id="94495" url="https://sk.wikipedia.org/wiki?curid=94495" title="Ladislav Hohoš (filozof)">
Ladislav Hohoš (filozof)

Doc. PhDr. Ladislav Hohoš, CSc. (* 7. novembra 1948) je slovenský neomarxistický filozof a futurológ. Predmetom jeho záujmu sú otázky sociálnej filozofie a vedeckotechnického vývinu. Je zakladajúcim členom a predsedom slovenskej "Futurologickej spoločnosti" (od roku 2010) a zakladajúcim členom spoločnosti "Network for Critical Studies of Global Capitalism" (2011).
Otvorene kritizuje liberalizmus a kapitalizmus (voľný trh), pričom podporuje myšlienky sociálnodemokratických (socialistických) a komunistických alternatív tohto spoločenského a ekonomického systému.
Štúdium a vedecká kariéra.
V rokoch 1963 – 1967 študoval na Gymnáziu Novohradská v Bratislave. V rokoch 1967 – 1973 absolvoval štúdium na Filozofickej fakulte Univerzity Komenského v Bratislave (FiF UK) v dvojodbore filozofia – anglistika (Mgr.). V roku 1973 nastúpil ako interný vedecký ašpirant na Katedru marxisticko-leniniskej filozofie FiF UK, kde v roku 1975 získal pozíciu odborného asistenta. Rigorózne konanie absolvoval v roku 1976 (PhDr.) a dizertáciu obhájil v roku 1981 (CSc.). Za docenta bol vymenovaný roku 1987 v odbore filozofia. Momentálne pôsobí ako docent na Katedre filozofie FiF UK, kde vyučuje sociálnu a politickú filozofiu.

</doc>
<doc id="94497" url="https://sk.wikipedia.org/wiki?curid=94497" title="Ladislav Holata">
Ladislav Holata

Ladislav Holata (* 27. november 1932, Kouty† 11. apríl 2007, Bratislava) bol slovenský filozof českého pôvodu, ktorého predmetom záujmu bola sociálna filozofia.
Zaslúžil sa o vydanie "Antológie z diel filozofov" a založenie edície "Filozofické odkazy".

</doc>
<doc id="94498" url="https://sk.wikipedia.org/wiki?curid=94498" title="Chrbát ruky">
Chrbát ruky

Chrbát ruky (záprstie) je vonkajšia časť ruky od zápästia po prsty, opak: dlaň ruky.

</doc>
<doc id="94500" url="https://sk.wikipedia.org/wiki?curid=94500" title="Christianizácia (šírenie kresťanstva)">
Christianizácia (šírenie kresťanstva)

Christianizácia alebo kristianizácia môže byť:
Christianizácia v užšom zmysle sa uskutočňovala najmä misiami alebo prijatím kresťanstva z politických príčin alebo násilnými akciami (vojenské výpravy atď.).

</doc>
<doc id="94502" url="https://sk.wikipedia.org/wiki?curid=94502" title="Christológia">
Christológia

Christológia alebo kristológia (z gréckeho χριστός "christos" pomazaný + λόγος "logos" slovo, reč, náuka) je jedným z odvetví kresťanskej dogmatickej teológie, ktoré sa zaoberá osobou Ježiša Krista a jej teologickým významom. Christológia skúma vzťah Ježiša a Boha, cirkvi a jednotlivého kresťana.
Chalcedonský koncil.
Väčšina kresťanov prijíma tvrdenie Chalcedonského koncilu z roku 451, že osoba Ježiša Krista pozostáva z oboch prirodzeností, Božskej i ľudskej, nezmiešane, nezameniteľne, nerozdelene a neoddelene..
Bludy proti božstvu Ježiša Krista.
Názory odchylné od chalcedonského koncilu považuje väčšina kresťanov za bludy proti božstvu Ježiša Krista.
Ide najmä o bludy:

</doc>
<doc id="94503" url="https://sk.wikipedia.org/wiki?curid=94503" title="Holizmus">
Holizmus

Holizmus (z gréckeho "holos" = celok) je filozofia celostnosti. Tento myšlienkový smer z 20. storočia zdôrazňuje prioritu
celku pred časťou. Holizmus sa rozšíril najmä v biológii. Vznikol ako reakcia na redukcionizmus a analytické postupy empirických vied.
Hlavný význam holizmu stručne vystihol Aristoteles v diele "Metafyzika" ""Celok je viac než súhrn jeho častí."“
Termín holizmus prvýkrát použil juhoafrický politik Jan Smuts v roku 1926. Opakom holizmu je merizmus. Holistické teórie sa používajú pre prognózy milénií.
Je to všeobecná teória výkladu a objasnenia; program celostnej interpretácie teórií, v ktorých rámci význam (teoretických) pojmov jednej teórie zostáva usúvzťažnený s ostatnými teóriami ako aj s podmienkami ich empirického overovania.
V súčasnosti sa holistické nazeranie na svet uplatňuje aj v oblasti liečenia a zdravého životného štýlu. Hlavne liečitelia, zaoberajúci sa alternatívnou medicínou využívajú tento princíp pri liečení svojich pacientov. Presadzujú teóriu, že ak sa chce človek z choroby skutočne vyliečiť, musí pracovať na troch stupňoch ľudskej existencie: duša, myseľ a telo, pretože každá choroba má pôvod v psychike. Nie je dôležité, na ktorom stupni pacient s liečbou začne, no časom sa pod vplyvom holistického nazerania na svoje zdravie prepracuje aj k ostatným dvom stupňom. Holistický prístup k liečbe spomína v mnohých svojich knihách aj Louise L. Hay, ktorá tento princíp využíva už dlhé roky a dokázala ním pomôcť mnohým ľuďom, no predovšetkým sebe.

</doc>
<doc id="94504" url="https://sk.wikipedia.org/wiki?curid=94504" title="Chróma">
Chróma

Chróma (gr.) je vlastnosť zrakového vnemu, na základe ktorej možno posúdiť, aké množstvo čistého pestrého svetla sa na ňom zúčastňuje bez ohľadu na množstvo nepestrého svetla.

</doc>
<doc id="94506" url="https://sk.wikipedia.org/wiki?curid=94506" title="Chronoskop">
Chronoskop

Chronoskop je prístroj na meranie veľmi krátkych časových úsekov, napríklad reakčného času. Od chronografu sa odlišuje (iba) tým, že časové okamihy nezaznamenáva trvalými značkami.

</doc>
<doc id="94509" url="https://sk.wikipedia.org/wiki?curid=94509" title="Holocén">
Holocén

Holocén (iné názvy mladšie štvrtohory, postglaciál, poľadová doba; zastarano "alúvium, mladšie náplavy"; v nordickom a britskom systéme zaľadnenia interglaciál flandr) je najmladšia časť kvartéru, ktorá trvá dodnes. 
Datovanie.
Holocén zahŕňa posledných cca 11 600 – 11 800 rokov (= od 9600 – 9800 pred Kr.). Presnejšie datovania začiatku:
Charakteristika.
Z historického hľadiska teda zahŕňa približne polovicu neskorého paleolitu, ďalej mezolit a ďalšie obdobia až dodnes. 
Názov zaviedol I. medzinárodný geologický kongres v roku 1885.
Delenie.
Niekedy sa holocén delí na starý, stredný a mladý, ale najbežnejšie je delenie na klimatické obdobia (od najmladšieho po najstaršie):
Takéto delenie sa v posledných rokov ukázalo ako nezodpovedajúce skutočnému klimatickému vývoju (preto sa používa prakticky už len v severnej Európe, kde aj vzniklo), ale iné podobne jednoduché delenie zatiaľ neexistuje.

</doc>
<doc id="94510" url="https://sk.wikipedia.org/wiki?curid=94510" title="Chrypffs">
Chrypffs



</doc>
<doc id="94511" url="https://sk.wikipedia.org/wiki?curid=94511" title="Edwin Bissell Holt">
Edwin Bissell Holt

Edwin Bissell Holt (* 21. august 1873 – † 25. január 1946) bol americký filozof, predstaviteľ neorealizmu, profesor Princetonskej univerzity (1926-1936). Nadväzoval na učenie E. Macha, W. Jamesa a J. B. Watsona.
Podľa Holta je chybou materializmu a idealizmu snaha obmedziť bytie jednou zo substancií; chybou dualizmu je zasa nemožnosť vysvetliť, akým spôsobom môže vedomie reprodukovať materiálny svet, stojaci proti nemu. Holt v protiklade k týmto smerom zastáva stanovisko neutrálneho monizmu, podľa ktorého bytie nemá ani materiálnu, ani ideálnu povahu, ale je to súbor neutrálnych elementov, ktoré v závislosti od situácie, t. j. tej súvislosti, do ktorej vstupujú, nadobúdajú buď fyzikálny alebo psychický význam.
Vstupujúc do vedomia, stávajú sa tieto neutrálne elementy myšlienkami. Možnosť adekvátneho poznania je zabezpečená zhodou ontologickej povahy psychických i fyzikálnych elementov.

</doc>
<doc id="94514" url="https://sk.wikipedia.org/wiki?curid=94514" title="Žltá rieka">
Žltá rieka

Žltá rieka (- slovenský normovaný názov) alebo Chuang-che (,  – Chuang che) je rieka na východe Číny, s dĺžkou druhý najdlhší tok tejto krajiny. Povodie má rozlohu . Názov Žltá rieka, po prvýkrát doložený pred dvoma tisícročiami v období dynastie Chan, výstižne charakterizuje sfarbenie rieky spôsobené unášanou zeminou. Stredné a dolné povodie Žltej rieky je kolískou čínskej civilizácie.
Priebeh toku.
Žltá rieka začína svoj tok v provincii Čching-chaj na Tibetskej náhornej plošine v nadmorskej výške pod horou Jagra Dagze na severnom úbočí pohoria Bajan Char (východná časť horského pásma Kchun-lun). Na hornom toku pretína kotlinu Odon Tala a preteká veľkými jazerami Ngoring a Gyaring. Na tomto úseku dosahuje priemerného spádu 10 ‰ a kľukatí sa tiesňavami medzi juhovýchodnými výbežkami Kchun-lunu a Nanyšanu, pričom vytvára kaskády a vodopády. Nad Lan-čou je zadržaná priehradou Liou-ťia-sia (1968) a výrazne zmnožuje svoj prietok o vody riek Tchao a Chuang a opúšťa hory ako veľká horská rieka s búrlivým tokom. Stáča sa k severu a vytvára mohutný oblúk. Najprv tečie na sever po západnom okraji pustej plošiny Ordos, potom na východ cez rovinu Che-tao a nakoniec za Pao-tchou späť na juh cez planinu Löss, ktorou silno eroduje, keď sa prediera až niekoľko sto metrov mocnými sprašovými vrstvami. Striedajú sa tu hlboké úzke údolia a ich rozšírenie. V mieste priliehavo zvanom Chu-kchou alebo "Hrdlo kanvice" (壶口, Húkǒu) vytvára pôsobivé kaskády. Tok sa tu medzi skalami zužuje z 500 na necelých a prepadá sa vodopádom o nižšie. V týchto polopúštnych a stepných úsekoch, ktoré sú dlhé približne sa vodnosť rieky zvyšuje len nevýznamne a na severe, kde sa voda využíva na zavlažovanie a stráca priesakmi dokonca klesá. Na strednom toku je spád v priemere 0,74 ‰. Prijíma Wu-ding-che, Wej-che a Fen-che, ktoré tiež obsahujú mnoho nánosov a majú žltú farbu. Pri Tchung-kuane, kde prijíma rieku Wej a obracia sa o 90° k východu, preteká v pohorí Šan-sia údolím San-men-sia ("Tri brány" (三门峡 Sānménxiá)) s mohutnou priehradou rovnakého mena (1960), nasleduje nová priehrada Siao-lang-ti (2000). Posledných preteká Veľkou čínskou rovinou, kde míňa starobylé mesto Luo-jang, od Čeng-čou a Kchaj-fengu potom pozvoľna (spád dolného toku činí 0,12 ‰) tečie šírou náplavovou rovinou k severovýchodu skrz mesto Ťi-nan a vylieva sa mohutnou deltou do zálivu Po-chaj.
Najväčšími prítokmi rieky sú: Paj-che (白河), Čierna rieka (黑河), Chuang šuej (湟水), Cu-li-che (祖厉河), Čching-šuej-che (清水河), Ta-chej-che (大黑河), Kchu-jie-che(窟野河), Wu-ting-che (无定河), Fen-che (汾河), Wej-che (渭河), Luo-che (洛河), Čchin-che (沁河), Ta-wen-che (大汶河)
Zmeny priebehu dolného toku a ústia.
V plochej krajine dolného toku zmenila po pretrhnutí hrádzí rieka za posledných 4000 rokov približne dvadsaťkrát dramaticky svoj beh, pričom sedem povodní malo katastrofálne dôsledky. V najstarších dobách do roku 602 pred Kr. tiekla od dnešného Čeng-čou pozdĺž východného úpätia hôr takmer k severu. Potom menila svoj tok v rokoch 11, 893, 1048 a 1194, kedy prebiehala zhruba v dnešnom smere, ale o niečo severnejšie. Výrazné zmeny nastali v rokoch 1289 a 1324, kedy Žltá rieka obrátila od Kchaj-fengu svoj tok k juhovýchodu a spolu s riekou Chuaj sa vlievala do mora južne od Šantungského polostrova. Od roku 1853 tečie v dnešnom koryte okrem krátkeho obdobia rokov 1938 až 1947, kedy v dôsledku vyhodení hrádzí do vzduchu počas vojny vtekala do mora južne od Šantungského polostrova.
Vodný režim.
Zdrojom vody sú prevažne dažďové zrážky a v horskej časti povodia aj snehové. Hoci nie je Žltá rieka o veľa kratšia ako Jang-c’-ťiang, vodnosťou sa jej zďaleka rovnať nemôže. Príčina tkvie v tom, že veľká časť z rozľahlého povodia Žltej rieky pripadá na oblasti neoplývajúce zrážkami. Prietok Žltej rieky je dosť nepravidelný, pri ústí sa pohybuje okolo 1 500 až 2 000 m³/s. Postupne pozdĺž toku činí pri Lan-čou /s, pri Pao-tchou /s a pri Le-kchou /s. Najvyšších vodných stavov dosahuje v júli a v auguste v období monzúnov. Maximálny prietok na dolnom toku dosahuje v priebehu bežného roka /s a pri katastrofálnych povodniach až /s. Ročný odtok činí . Počas povodní stúpa hladina v tiesňavách o 10 až a na rovinách o 4 až . V zime má rieka vody najmenej a zamŕza na strednom toku na 2 až 3 mesiace a na dolnom toku na 2 až 3 týždne. V súčasnosti (2010) kvôli nedostatku vody rieka obvykle v lete vysychá 800 kilometrov pred ústím do mora. Výnimočným fenoménom, ktorý dal rieke meno je však vysoký obsah častíc zeminy unášaných vodou. Priemerný obsah plavenín činí /m³, čo je zďaleka najviac zo všetkých svetových riek. Nárazovito pritom tieto hodnoty môžu dosiahnuť až /m³! Každým rokom tak rieka premiestni 1,5 miliardy ton materiálu. Z tohto množstva približne tri štvrtiny odplávajú do Pochajského zálivu, ktorý sa tak rok od roku zmenšuje o . Zvyšná jedna štvrtina plavenín sa ukladá na dolnom toku, kde jednak zanáša priehrady, a za druhé každým rokom zvyšuje úroveň ričneho dna o niekoľko centimetrov. Dôsledkom je, že rieka zovretá v priebehu storočí navyšovanými ochrannými hrádzami, tečie 3 až nad úrovňou okolitej krajiny. Hrádze vysoké 5 až dosahujú vrátane prítokov dĺžky .
Povodne.
Pokiaľ dôjde k jej vytrhnutiu sa z hrádzí, škody na ľudských životoch a majetku sú obrovské. Napríklad povodne v rokoch 1887 a 1931 si každá vyžiadala cez milión obetí, čo ich činí najhoršími živelnými pohromami v moderných dejinách ľudstva. Za čínsko-japonskej vojny dalo roku 1938 kuomintangské vedenie v zúfalom pokuse o zastavenie japonského postupu vyhodiť hrádze do vzduchu. Výsledkom bolo vtedy cez pol milióna mŕtvych.
Využitie.
Využíva sa vo veľkej miere na zavlažovanie na rovine Che-tchao a na dolnom toku. Vodná doprava je možná v dĺžke predovšetkým vo Veľkej čínskej rovine. Na rieke boli vybudované priehradné nádrže s vodnými elektrárňami (San-men-sia, Liou-ťia-sia). Povodie rieky patrí k husto osídleným oblastiam Číny. Na rieke ležia mestá Lan-čou, Jin-čchuan, Pao-tchou, Čeng-čou, Kaj-feng, Ťi-nan. Od polohy pri Žltej rieke odvodzujú svoj názov provincie Che-pej a Che-nan.

</doc>
<doc id="94515" url="https://sk.wikipedia.org/wiki?curid=94515" title="Domáca stránka">
Domáca stránka

Domáca stránka (iné názvy: domovská stránka, zriedkavo: vlastná stránka; ) môže byť:
V prvom, treťom a sčasti aj štvrtom význame sa používajú aj označenia hlavná stránka (angl. "main page"), úvodná stránka/štartovacia stránka (angl. "start page"), titulná stránka (angl. "front page"), stránka prvého kontaktu/vstupná stránka/pristávacia stránka (angl. "landing page") a uvítacia stránka (angl. "welcome page"). Názvy uvedené v predchádzajúcej vete, a takisto názov vlastná stránka, môžu mať podľa okolností aj rôzne iné (spravidla všeobecné) významy.

</doc>
<doc id="94516" url="https://sk.wikipedia.org/wiki?curid=94516" title="Leave Home">
Leave Home

Leave Home je druhý album americkej punkovej kapely Ramones.

</doc>
<doc id="94517" url="https://sk.wikipedia.org/wiki?curid=94517" title="Chun-mee">
Chun-mee



</doc>
<doc id="94519" url="https://sk.wikipedia.org/wiki?curid=94519" title="Churban">
Churban

Churban (hebr. חורבן) je dosl. "skaza, zničenie"; špecificky vo vzťahu k zničeniu Jeruzalemského chrámu. Termínom "churban" sa označujú dve veľké katastrofy židovských náboženských a národných dejín, známe ako "Churban bajit rišon" (Zničenie prvého Chrámu) roku 586 pred Kr. a "Churban bajit šeni" (Zničenie druhého Chrámu) roku 70 po Kr. Podľa tradície došlo k obidvom nešťastiam 9. dňa židovského mesiaca av.
Niektorí židovskí myslitelia týmto termínom označujú aj skazu európskych židovských komunít počas druhej svetovej vojny (holokaust), iní takéto spojenie odmietajú.

</doc>
<doc id="94520" url="https://sk.wikipedia.org/wiki?curid=94520" title="Homininae">
Homininae



</doc>
<doc id="94522" url="https://sk.wikipedia.org/wiki?curid=94522" title="Hominizácia">
Hominizácia

Hominizácia je proces poľudšťovania, t. j. formovania rodu Homo. Začal sa v období treťohôr u hominoidov a bol dovŕšený vývojom jednotlivých druhov rodu Homo v období paleolitu.

</doc>
<doc id="94524" url="https://sk.wikipedia.org/wiki?curid=94524" title="Hominoidea">
Hominoidea



</doc>
<doc id="94525" url="https://sk.wikipedia.org/wiki?curid=94525" title="Chuť (zmysel)">
Chuť (zmysel)

Chuť je telesný zmysel, prostredníctvom ktorého niektoré živočíchy vnímajú chemické látky v rozpustenej podobe. Chuť je aj vlastnosť látok vnímaná týmto zmyslom. 
Chuť človeka.
Rozlišujeme päť základných chutí: sladkú, kyslú, horkú, slanú a umami.
Sladkú vnímame najmä na hrote jazyka, kyslú a slanú po stranách a horkú pri koreni jazyka. /Teória o rozložení vnemu chuti na jazyku je už neplatná/ Cez chuťovú dráhu sa zapojuje aj reflexné vylučovanie slín. Analyzátorom sú chuťové bunky, ktoré vytvárajú chuťové poháriky (caliculi gustatorii) v epiteli ústnej dutiny na jazyku, mäkkom podnebí a v hornej časti hltana a na zadnej strane hrtanovej príchlopky (epiglotis). Oblasť pre príjmanie najčistejších a najintenzívnejších chuťových vnemov – regio gustatoria, je na sliznici jazyka, kde sa nachádzajú ohradené papily/hradené bradavky (papillae valatae) a hubovité papily/bradavky (papillae fungiformes). 
Najviac chuťových pohárikov je po stranách, na hrote a pri koreni jazyka. Skladajú sa z dvojakých buniek: chuťových a podporných. Podporné bunky sú v chuťovom poháriku usporiadané ako dieliky pomaranča. Medzi ne sú vsunuté chuťové bunky. Chuťové bunky sú vretenovité s veľkým okrúhlym jadrom. Z povrchu chuťových buniek vybiehajú jemné vlásky do chuťového póru (porus gustatorius). Bazálne časti chuťových buniek vytvárajú vo vnútri chuťových pohárikov synapsie s dendritmi bipolárnych buniek, ktoré sú uložene v ganglione kolienka (ganglion geniculi) a v gangliách IX. a X. hlavového nervu. Chuťová dráha pokračuje do talamu a do kôry laloka.

</doc>
<doc id="94526" url="https://sk.wikipedia.org/wiki?curid=94526" title="Človek vzpriamený">
Človek vzpriamený

Človek vzpriamený (zriedkavé názvy: vzpriamený človek, homo erectus, opočlovek, archantrop(ín) ; lat. "Homo erectus", zriedkavo: "Homo sapiens erectus, Pithecanthropus erectus, Archanthropus, Archanthropinae, Archanthropini") je vyhynutý druh rodu človek (Homo). Žil približne v období od 2/1,8 mil. do 150/140/100 000 pred Kr.
Objavovanie druhu.
Jáva.
V roku 1863 (t.j. mimochodom 7 rokov po slávnom objave neandertálca v Neandertali, ktorého v tom čase považovali obyčajne len za starú rasu moderného človeka) prezentoval Ernst Haeckel prvýkrát myšlienku medzičlánku medzi ľudoopmi a ľuďmi na konferencii a v tom istom roku aj priamo v jednej zo svojich prác Carl Vogt (Soukup 2005 135 a n.). Haeckel potom v roku 1866 zaviedol aj označenie Pithecanthropus (alebo Alalus) pre tohto- vtedy ešte len hypotetického - „op(ic)očloveka“ (či „nemého“).
V roku 1892/1894 Eugene Dubois na základe nálezov Trinil 1, Trinil 2 a Trinil 3 (išlo o hornú časť lebky, zuby a stehnovú kosť) nájdených pri rieke Solo na Jáve opísal nový druh Pithecanthropus erectus. Už predtým, v roku 1890, Dubois našiel na Jáve nález Kedung Brubus 1; tento bol však až v roku 1924 dodatočne zaradený do druhu Pithecanthropus erectus. Podrobnosti o týchto nálezoch pozri v článku človek trinilský.
Ďalšie nálezy z Jávy (vrátane Homo soloensis):
Čína.
Nálezy zubov z rokov 1921, 1923 a 1927 z lokality „Čou-kchou-tien (Zhoukoudian) lokalita 1“ v Číne primäli Kanaďana menom Davidson Black priradiť ich v roku 1927 do nového druhu menom Sinanthropus pekinensis. O rok neskôr sa v tej istej lokalite našla prvá lebka sinantropa, ďalšie nálezy z tejto lokality nasledovali až do roku 1937 a potom zas najmä v rokoch 1949 až 1966. Podrobnejšie pozri v článku človek pekinský.
V Číne sa ďalej našli najmä (vrátane nálezov dnes radených pod Homo heidelbergensis):
Vyššie uvedené nálezy z Lan-tchienu boli v roku 1964 opísané ako Sinanthropus lantianensis.
Ostatná Ázia.
Z Vietnamu je významný nález z jaskyne Tham Khuyen z roku 1965, z Indie nález z lokality Narmada (Hathnora) z roku 1982.
Z roku 1991 (a neskôr) pochádzajú nálezy z lokality Dmanisi (t.j. Homo georgicus) na hranici Ázie a Európy.
Na ostrove Flores v Indonézii sa v roku 2003 našli nálezy LB1, LB2 atď. (t.j. Homo floresiensis).
Afrika.
Významné africké nálezy sú (vrátane nálezov radených pod Homo ergaster):
Európa.
Významné európske nálezy sú (nálezy sa dnes obyčajne radia pod Homo ergaster a Homo heidelbergensis):
Taxonómia.
Vytvorenie druhu.
Analýzy vyššie uvedených nálezov z Jávy vykopaných od roku 1936 definitívne ukázali, že nálezy z Jávy (prípadne okrem Homo soloensis) netvoria zvláštny rod (nie sú teda ani medzičlánkom medzi ľudoopmi a ľuďmi), ale patria priamo pod rod človek (Homo). Okrem toho sa v roku 1939 porovnávaním ukázalo, že sú veľmi podobné nálezom druhu Sinanthropus pekinensis. Preto v roku 1939/1940 Weidenreich zlúčil druhy Pithecanthropus erectus (t.j. nálezy Trinil a Sangiran) a Sinanthropus pekinensis (t.j. nálezy z Čou-kchou-tienu) do jedného spoločného druhu, ktorý navyše presunul do rodu Homo. Nový druh nazval „Homo erectus“ (hoci Weidenreich sám potom viac-menej naďalej používal staré označenia Pithecanthropus a Sinanthropus). Príslušné nálezy pod rod Homo presunul aj Rus Nesturch v roku 1941, ten však nepoužil názov Homo erectus. 
Preraďovanie taxónov do druhu a vyraďovanie taxónov z druhu.
Ďalší autori postupne do druhu Homo erectus pridali ďalšie (často dovtedy separátne klasifikované) nálezy, konkrétne najmä (v zátvorke je – okrem prípadov so skratkou napr. – uvedený zdroj a rok prvého zaradenia nálezu/taxónu pod druh Homo erectus):
Treba ale poznamenať, že nie všetci autori zahrnuli pod Homo erectus všetky tieto nálezy, a že niektorí autori zhruba do 70. rokov namiesto druhu Homo erectus mali všetky príslušné nálezy zaradené ako rod Pithecanthropus v širšom zmysle. Ako príklad môže poslúžiť významný britský anatóm W. E. Le Gros Clark, ktorý v roku 1955 najprv preradil nálezy rodu Sinanthropus pod rod Pithecanthropus, a až v roku 1964 presunul nálezy tohto širšie poňatého rodu Pithecanthropus pod rod Homo.
Kým jednotliví autori do druhu Homo erectus postupne pridávali vyššie uvedené ďalšie nálezy, druhí autori zas z druhu Homo erectus niektoré nálezy resp. skupiny nálezov (taxóny) odoberali a presúvali ich do iných rodov alebo do samostatných druhov. Najznámejšie prípady takýchto samostatných druhov sú:
Súčasný stav.
Dôsledkom vyššie uvedených priraďovaní a vyraďovaní je, že dnes vládne v systematike druhu Homo erectus pomerne chaotický stav, pretože jednotliví autori chápu druh Homo erectus rôzne. Možné sú najmä nasledujúce definície druhu Homo erectus:
a) V úplne najširšom (t.j. staršom a cca. od roku 2000 už zriedkavom) ponímaní, druh Homo erectus zahŕňa všetky ľudské nálezy na Zemi - okrem nálezov patriacich pod Homo habilis alebo Homo rudolfensis - spadajúce do obdobia od 1,9 mil. BP (alebo v závislosti od autora od 2/1,5/1 mil. BP) do cca. 200 000 BP a v Ázii u niektorých autorov až do cca. 50 či 30 000 BP (pričom posledné dátumy po novom datovaní nálezu Ngandong už neplatia (pozri nižšie)). Vyššie uvedenú „epizódu“ so zaradením Homo habilis pod Homo erectus tu teda nezohľadňujeme.
b) Ako bod a, ale z druhu Homo erectus sa odčlenia nálezy zaraďované ako Homo ergaster, pričom Homo egaster (a tým pádom aj to, čo ostane v druhu Homo erectus) má do istej miery rôzne definície (pozri v príslušnom článku), typicky zahŕňa staršie africké nálezy a okrem toho prípadne najstaršie európske nálezy a prípadne čínsky nález Lung-ku-pcho.
c) Ako bod a, ale z druhu Homo erectus sa odčlenia nálezy zaraďované ako Homo heidelbergensis v najširšom zmysle ( archaický Homo sapiens), t.j. Homo erectus nezahŕňa najmladšie nálezy z Afriky a Európy a prípadne aj Ázie (Alternatívne sa odčlení len časť Homo heidelbergensis v najširšom zmysle). Presná hranica týchto najmladších nálezov (a tým pádom aj to, čo ostane v druhu Homo erectus) sa mení podľa autora, v Európe a Afrike sa môžu myslieť najčastejšie nálezy od 900 000 či až od 600/500 000 BP, v Ázii (ak sa ázijské nálezy vôbec vyčlenia z druhu Homo erectus) je táto hranica trochu neskoršia – okolo 300/200 000 BP (Ale ázijské nálezy z lokalít Jün-sien (Yunxian) a Narmada, ktoré sa tiež často zaraďujú už pod Homo heidelbergensis sú (asi) staršie – Narmada má vek 50 – 150/vyše200 000 alebo 200 – 300 000 BP alebo 600-400 000 BP a Jün-sien môže mať 450 000 alebo 400 – 700 000 alebo okolo 580 000 alebo 500-800 000 alebo okolo 1 mil. BP). Treba dodať, že:
d) Ako bod b a zároveň bod c a zároveň sa z druhu Homo erectus prípadne vyčlenia niektoré spornejšie druhy, najmä Homo antecessor a menej často Homo georgicus a Homo cepranensis. Táto možnosť d je v súčasnosti azda najčastejší prípad systematiky. Typicky (pozri napr. Thurzo 2010, 1998, Klein 1999, Wood a Lonergan 2008) je výsledkom tohto postupu nasledovný systém:
Ako vidno, v extrémnom prípade sa pri takomto modernom postupe druh Homo erectus redukuje len na ázijské nálezy, teda zhruba na to, čo druh Homo erectus zahŕňal, keď bol pôvodne v roku 1939/1940 vytvorený (podobný „návrat ku koreňom“ sa v modernej systematike mimochodom udial s klasifikáciou druhu Homo sapiens). &lt;br&gt;
Vzhľadom na to, že možnosť d je najčastejšia, platí, že ak sa v súčasnej literatúre používa termín „Homo erectus v širšom zmysle“, myslí sa obyčajne (akokoľvek definovaný) druh Homo ergaster + druh Homo erectus v užšom zmysle, pričom Homo erectus v užšom zmysle zahŕňa buď len (všetky či len staršie) ázijské nálezy alebo zahŕňa tak ázijské nálezy ako aj stredne staré africké nálezy. U jednotlivých autorov potom ešte do Homo erectus v širšom zmysle môže ešte navyše prípadne patriť Homo georgicus, Homo floresiensis atď. Neformálne sa Homo erectus v niektorom zo širších významov označuje aj výrazom erekti.
Európa.
Najproblematickejšie pri vyššie spomínaných odčleňovaniach nálezov z druhu Homo erectus sú všetky ľudské nálezy (aj artefakty) z Európy spred 600 000 BP (ktorých je mimochodom veľmi málo): Najakceptovanejšie je dnes asi postavenie nálezu Gran Dolina ako samostatný druh Homo antecessor (ale nie všetci súhlasia), zaradenie nálezu Dmanisi ako Homo georgicus je už problematickejšie (nález sa často radí ako Homo ergaster či Homo erectus, okrem toho Dmanisi leží technicky skôr už v Ázii) a zaradenie nálezov z lokalít Isernia a Sima del Elefante (istý čas zaraďovaný ako Homo antecessor) je už úplne sporné. Nález Ceprano podľa najnovších analýz patrí veľmi pravdepodobne do druhu Homo heidelbergensis. Klein 1999 zaraďuje všetky tieto najstaršie európske nálezy ako „Homo sp.“. O datovaniach vyššie uvedených nálezov a o najstarších nálezoch ľudských artefaktov z Európy pozri nižšie pod nadpisom Časové vymedzenie.
Poddruhy.
Nasledujú poddruhy stanovené rôznymi autormi pre druh Homo erectus v najširšom zmysle. V článku človek (Homo) sú tie isté poddruhy zaradené podľa súčasnej mainstreamovej systematiky a sú tam uvedené aj synonymá. Treba zdôrazniť, že väčšina autorov uznáva len niektoré z poddruhov, ktoré sú tu uvedené, a dnešní autori veľkú časť z nich už ani nezaraďujú pod Homo erectus, takže zoznam braný ako celok je len extrémnou alternatívou:
Jáva:
Čína:
Ostatná Ázia:
Afrika:
Európa:
Časové vymedzenie.
Spodná hranica.
Čína.
V Číne a okolí sú možnými najstaršími nálezmi druhu Homo erectus nálezy z lokalít:
Treba poznamenať, že ešte v prvých rokoch 21. storočia viacerí autori (pozri napr. Klein 1999) zastávali názor, že všetky datovania z Číny nad cca. 1 mil. (resp. 1,15 mil) BP (takzvaná "dlhá chronológia") sú (po)chybné. Počet takýchto vyšších datovaní však v posledných pár rokoch narástol, takže tento názor už asi možno považovať za zastaraný.
Jáva.
Na Jáve datovanie istých vrstiev naznačuje možný vek až 2 mil. BP a 1,6 mil. BP. Najstarší datovaný nález je nález Mojokerto 1, ktorý má vyše 1,81 mil. rokov alebo menej ako 1 mil. rokov, nález Kedung Brubus 1, ktorý má (podľa Wood 2011) vek okolo rozhrania pliocénu a pleistocénu [to by malo byť okolo 1,8 mil. rokov BP] a isté nálezy zo Sangiranu (vrátane časti nálezov z taxónu Meganthropus palaeojavanicus), ktoré majú buď až 1,65 mil. rokov alebo len 780 000 rokov. Ostatné jávske nálezy sú mladšie ako 1 mil. BP. Podľa Klein 1999 (a mnohých iných) však napriek týmto niektorým vysokým datovaniam viacero faktov skôr naznačuje, že úplne všetky jávske nálezy sú v skutočnosti mladšie než 1 mil. a väčšina je mladšia ako 800 000.
Indický subkontinent.
Z indického subkontinentu (India, Pakistan) sú možno najstaršími nálezmi nálezy nástrojov z lokality Ráwát (Riwat, Rawat) datované na 2,2-2,0 mil. BP alebo 1,96-1,78 mil. BP, ďalej nález artefaktov z lokality Pabbi Hills datovaný na 2,2 až 0,9 mil. BP a niektoré ďalšie nálezy. U týchto nálezov však teoreticky (menej pravdepodobne) môže ísť aj o druh Homo habilis, okrem toho sú ich datovania sporné a napr. u Ráwátu môže ísť o prírodné útvary. Ďalej sa našli zuby druhu Homo erectus datované na 2,2-2 mil. BP z lokality Nádáh, aj tento nález je sporný. 
Okrem toho boli z Indie v roku 2011 oznámené nálezy nástrojov acheuléenskej kultúry, ktoré sa obyčajne pripisujú druhu Homo erectus, datovanie je okolo 1,5 mil. BP (každopádne viac ako 1 mil. BP )
Západná Ázia.
Na hraniciach Ázie a Afriky (na Blízkom Východe) je najstarším nálezom druhu Homo erectus (alebo Homo ergaster) nález z lokality Ubajdíja (Ubeidiya) starý 1,4-1 mil. BP; často sa považuje len za presah afrických nálezov. Nález nástrojov z lokality Irk al-Ahmar (Erk el-Ahmar, Erq el-Ahmar) v Izraeli, datovaný na 1,96/1,95 - 1,78/1,77 mil. BP sa zatiaľ považuje za veľmi sporný (a teoreticky tu môže ísť aj o druh Homo habilis). 
Na hraniciach Ázie a Európy je najstarší nález z Dmanisi starý 1,77 mil., ale ten sa často považuje za európsky nález. V roku 2011 bolo oznámené, že nástroje z lokality sú staré 1,85 až 1,77 mil. BP. 
Európa.
V Európe sú najstaršími nálezy:
Tieto nálezy, ako už bolo spomenuté, sa však nemusia v systematike nevyhnutne zaraďovať pod Homo erectus alebo Homo ergaster. Treba dodať, že uvedené nálezy sú jediné nesporné nálezy (jedincov alebo nástrojov) ľudí z Európy staršie ako nález Mauer 1 (teda staršie ako 600 000 BP). Klein 1999 v tomto kontexte upozorňuje, že po nedávnom prehodnotení rôznych údajných ďalších starých európskych nálezov (najmä z lokalít Le Vallonet, Soleihac, Kärlich A-E, Přezletice, Stránská Skála, Korolevo, Monte Poggiolo, Val d'Arno, Monte Peglia, West Runton, Tegelen, Mosbach, Séneze, Süssenborn, Untermassfeld, Tärko, Ilynka, Voigstedt, Ferme de Grace, Beftia 2 [lokalitu Sandalja v celej knihe vôbec nespomína]) sa ukázalo, že tieto údajné nálezy artefaktov človeka nie sú platné.
Afrika.
V Afrike datovanie najstarších nálezov:
Zhrnutie.
Zhrnutie pre Euráziu: Najstaršie nesporné nálezy (zrejme nielen druhu Homo erectus, ale aj celého rodu Homo) v Eurázii začínajú okolo 1,7 mil. BP (pred zmenami datovania v Číne a nálezom acheuléenu z Indie sa za nespornú považovala až hranica 1,2/1 mil. BP), pričom jediná nesporná výnimka je nález Dmanisi starý asi 1,85/1,77 mil BP. Sporné nálezy siahajú až niekde k 2 či dokonca 2,25 mil. rokov. 
Zhrnutie pre Euráziu spolu s Afrikou: Summa summarum možno konštatovať, že:
Treba poznamenať, že niektoré texty z 80. rokov udávajú začiatok Homo erectus okolo 1 mil. BP aj bez toho, aby uznávali existenciu druhu Homo ergaster (uznávajú len druhy Homo habilis – Homo erectus – Homo sapiens; ak by uznávali existenciu druhu Homo ergaster, tak by hranica 1. mil. BP bola pri staršom datovaní, podľa ktorého boli ázijské a európske nálezy všetky mladšie ako 1 mil. BP, v poriadku). Druh Homo habilis potom podľa nich končí (z nejasných dôvodov) až okolo 1 mil. BP alebo majú medzi koncom druhu Homo habilis (ktorého koniec potom prípadne ťahajú až na 1,4/1,3 mil. BP) a začiatkom druhu Homo erectus jednoducho časovú „dieru“ .
Vrchná hranica.
Vrchná hranica druhu Homo erectus je v súčasnosti (t.j. cca. od roku 1995) zhodná so spodnou hranicou druhu Homo heidelbergensis v najširšom zmysle (v terminológii alternatívnych systémov: so spodnou hranicou archaického Homo sapiens, resp. archaického Homo sapiens + Homo neanderthalensis v najširšom zmysle, resp. Homo heidelbergensis + Homo rhodesiensis). Z toho vyplýva nasledovné:
Ak sa však do druhu Homo erectus (namiesto do druhu Homo heidelbergensis) zaradia čínske nálezy typu Ta-li (Dali), Ma-pa (Maba) a podobne a indické ako Narmada, tak sa Homo erectus v Číne vzhľadom na datovanie týchto nálezov končí okolo 200 000 alebo skôr až 100 000 BP a v Indii pri jednom extrémnom datovaní (pozri vyššie) okolo 50 000 BP. A ak sa v druhu Homo erectus ponechajú aj jávske nálezy Ngandong a/alebo Sambugmacan, tak sa Homo erectus na Jáve vzhľadom na datovanie nálezov z týchto dvoch lokalít podľa staršieho datovania končí až 300-250 000 BP alebo 100 000 - 53 000/27 000 BP, ale podľa datovania z roku 2010 (prinajmenšom pre Ngandong) medzi 546 000 a 143 000 BP .
V roku 2011 bol z lokality Lazaret vo Francúzsku oznámený nález (prezývku má Akidaya), ktorý bol predbežne zaradený ako Homo erectus (nie je jasné, či sa náhodou nemyslí Homo erectus v širšom zmysle, potom by to mohol byť aj Homo heildelbergensis, každopádne vraj rozhodne nejde o druh Homo neanderthalensis). Jeho vek je len 170 000 BP. Ak by ostalo platné zaradenie pod Homo erectus, tak by zrejme išlo o najmladší nález druhu Homo erectus z územia Európy (a podľa niektorých datovaní posledných ázijských nálezov aj celkovo najmladší nález Homo erectus). 
Zhrňujúc teda možno skonštatovať, že Homo erectus končí v Afrike a Európe 900/800/700/600 000 BP (najnovšie možno ?170 000 BP) a v Ázii 400/250/150/100 (v prípade Narmady pri extrémnom datovaní možno až 50 000 BP a podľa starších datovaní Ngandongu aj 53/27 000 BP). Treba dodať, že ak sa do Homo erectus zaradí aj Homo floresiensis – čo sa nerobí často - tak druh Homo erectus končí možno až 12 000 BP.
Od 70. do začiatku 90. rokov 20. storočia bol v rôznych textoch koniec druhu Homo erectus obyčajne paušálne stanovený na okolo 250 000 BP, pričom niektoré hraničné africké nálezy ako Broken Hill či Saldanha boli už spravidla považované za patriace pod Homo sapiens (zaradené boli ako Homo sapiens rhodesiensis, Homo sapiens steinheimensis, Homo sapiens neanderthalensis alebo podobne). Pod Homo sapiens namiesto Homo erectus sa vzhľadom na zvolený koncový dátum 250 000 samozrejme radili aj najmladšie ázijské nálezy erektov – najmä Ngandong (zaradený ako Homo sapiens soloensis, Homo sapiens steinheimensis, Homo sapiens neanderthalensis a podobne) a čínske nálezy typu Ma-pa (spravidla zaradené ako Homo sapiens neanderthalensis).
Charakteristika.
Homo erectus v užšom zmysle.
Podľa Thurzo 2010 Homo erectus v užšom zmysle (ktorý uňho zahŕňa len ázijské nálezy) "bol fyzicky mohutným typom človeka (výška 150-170 cm, hm. 45-60 kg, kapacita mozgovej časti lebky 727-1 225 cm3, hrubý nadočnicový val, nízke čelo, zočnicové zúženie čelovej kosti, bezbradá sánka, náznak predozadného kostného hrebeňa na vrchu mozgovej časti lebky, zauhlené záhlavie)."
Podľa Soukup 2005 Homo erectus v užšom zmysle (ktorý uňho zahŕňa ázijské nálezy a neskoršie africké nálezy) mal oproti ranému Homo väčšiu výšku a hmotnosť, väčší mozog, gracilnejší chrup, menšie žuvacie svaly a menší sexuálny dimorfizmus. Konkrétne morfologické znaky sú: "robustná, 170 – 180 cm vysoká, štíhla postava umožňujúca efektívnu chôdzu a beh; hmotnosť 60 – 80 kg; predĺžená. úzka, nízka, mohutne stavaná mozgovňa (750 – 1225 cm3), v tyle pretiahnutá a zalomená do tylového valu; výrazné postorbitálne zúženie lebky; masívne, dozadu ubiehajúce nízke a sploštené čelo s výraznými nadočnicovými valmi; veľké lícne kosti, dopredu vystupujúca tvár, široký nos, čeľuste a podnebie; mohutné čeľuste; redukcia ochlpenia tela, zmnoženie potných žliaz a vznik nového termoregulačného systému."
Jeho archeologická kultúra severne a východne od severnej Indie (t.j. východne tzv. Moviusovej línie) pozostávala z drobnotvarej industrie z kremeňa s občasným výskytom pästných klinov, ktorá pripomína (africký) acheuléen. Západne od Moviusovej línie bol typický acheuléen (pästné kliny, obojstranne opracované priečne sekáče, škrabky, rydlá atď.), i keď nie je doložený u všetkých populácií druhu. Homo erectus používal oheň, staval si jednoduché lovecké prístrešky a používal drevené kyjaky a oštepy. 
Žil v organizovaných skupinách. Lovil väčšie zvieratá a systematicky zbieral rastlinnú potravu. Jedlo varil (upravoval na ohni) tak ako moderní ľudia .
Dochádzalo uňho k rozvoju naučených vzorcov správania, presadzoval sa princíp spolupráce a reciprocity a rástol význam učenia v detstve.
Homo erectus v širšom zmysle.
Vančata 2007 charakterizuje Homo erectus v širšom zmysle (t.j. unňho vrátane Homo ergaster a bez Homo heidelbergensis) nasledovne: 
Človek stratil svoje kompletné ochlpenie pravdepodobne ešte ako Homo erectus, vtedy ako sa z neho stal stály chodec. Strata ochlpenia je významná z pohľadu regulácie termiky organizmu, ktorá je potením veľmi efektívna. Preto sa tvorba ochlpenia pre podporu potných žliaz, časom stiahla do úzadia.
Vývojové vzťahy.
O tom, z čoho sa vyvinul Homo erectus v širšom zmysle (teda zahŕňajúci aj Homo ergaster) pozri vývojové vzťahy v článku Homo ergaster. Homo erectus v užšom zmysle sa vyvinul buď z druhu Homo ergaster alebo z druhu Homo georgicus alebo menej pravdepodobne z druhu Homo habilis.
Odpoveď na otázku, čo sa z druhu Homo erectus vyvinulo, závisí od presnej definície druhu Homo erectus. Ak pojem Homo erectus zahŕňa len ázijské nálezy, tak sa obyčajne predpokladá, že ide o slepú vývojovú vetvu. Ak zahŕňa (či už v niektorom užšom alebo širšom zmysle) aj stredne staré africké nálezy, tak sa z neho vyvinul Homo heidelbergensis (resp. archaický Homo sapiens, resp. Homo rhodesiensis a Homo heidelbergensis) alebo Homo antecessor (resp. Homo mauritanicus v širšom zmysle), a možno aj Homo floresiensis .
Príklady systematík v literatúre.
Mounier (2011).
rod Homo:
Manzi (2011).
rod Homo:
Thurzo (2010;1998; 1985).
a)2010
rod Homo:
b)1998
rod Homo:
b)1985:
rod Homo:
Drobyševskij/Antropogenez.ru (2010; 2003).
a) 2010
archantrop/(?)Homo erectus (alebo Pithecanthropus erectus) v širšom zmysle - 1,8 mil BP - 130 000 BP (tri obdobia: 1,8 - 1,2 mil BP; 1,2 - 400000 BP; 400 000 - 130 000 BP)
b) 2004
archantrop (pre-archantrop – 1,8 – 1,2 mil. BP, raný archantrop - 1,2 mil. – 800 000 BP, 
neskorý archantrop – 800 000 – 400 000 BP) a prepaleantrop (raný prepaleantrop – 400 000 – 200 000 BP, neskorý prepaleantrop – 200 000 – 130 000 BP):
Poznámky: 
c) 2003
rod Pithecanthropus - u iných autorov zodpovedá Homo erectus + Homo heidelbergensis + Homo neanderthalensis (!) + Homo sapiens palestinensis + Homo antecessor + Homo helmei
Vančata (2007).
Homo erectus v širšom zmysle:
Schwartz a Tattesall (2005).
putatívny Homo erectus:
Wood a Lonergan (2008).
Homo erectus v širšom zmysle
McKee (2005).
rod Homo:
Soukup (2005).
Homo erectus v širšom zmysle:
Koltes (2004/2005).
jedna možnosť:&lt;br&gt;
archantropín/Homo erectus v širšom zmysle:
druhá možnosť: &lt;br&gt;
rod Homo:
Lewin, Foley (2004).
naddruh Homo erectus
Groves (?2004).
rod Homo:
Lexikon der Biologie (2004).
Homo erectus, navrhované poddruhy (toto delenie na regionálne poddruhy sa dnes už málo používa):
Susanne et al. (2003).
rod Homo:
Všeobecný encyklopedický slovník (2002).
Homo erectus – človek vzpriamený/opočlovek
Mikko's Phylogeny Archive.
rod Homo:
National Geographic Deutschland December 2002 (grafika).
rod Homo:
Heslip (2001).
rod Homo:
Kreger.
Homo erectus v širšom zmysle:
Wood (2000).
rod Homo:
Zeitoun (2000).
rod Homo:
Klein (1999).
rod Homo:
Filit (1999).
Homo erectus (Pithecanthropus erectus) - človek vzpriamený, opočlovek, staršie pitekantrop; 1 mil (!) - 500 000 (ale niektoré formy prežívali do 300 000):
Schrenk (1997/2008).
Homo erectus:
Encyklopédia medicíny (1997).
Homo erectus – opočlovek/človek vzpriamený; 1,6-250/200 000
Scott (1995).
rod Homo:
Kronika ľudstva (1992/1988).
Homo erectus
The Times Atlas of Archaelogy (1991).
rod Homo:
Biologie (1986).
rod Homo:
Encyklopédia archeológie (1986).
Homo erectus – nálezy: Afrika: Tarnifin (Ternifine), Salá (Salé), Broken Hill, Bodo; Ázia: Jáva, Lan-tchien (Lantian), Ta-li (Dali), Čou-kchou-tien (Zhoukoudian); Európa: Vallonet, Terra Amata, Tautavel, Lazaret, Fontéchevade, Mauer, Bilzingsleben, Vértesszölös, Azych:
Malá československá encyklopedie (1984).
Homo erectus – človek vzpriamený/opočlovek:
Pyramída (1982).
v článku opočlovek (1982):
rod Homo:
Poznámky (podľa zdrojového textu): 
Libbert (1982).
Homo erectus/archantrop – 1,9 mil. BP až 100 000 BP
Szalay a Delson (1979).
Homo erectus - nálezy: ?Omo Shungura Mb. H, Jü-an-mou (Yuanmou), Modjokerto, Sangiran (Djetis), Olduvai middle Bed II., East Rudolf Koobi Fora Upper mb., Ileret mb., ?Gomboré II, Olduvai upper Bed II, Omo Shungura Mb. K, Olduvai Bed III, ?Omo Shungura Mb. L, Sangiran (Trinil), Kedung Brubus, ?Sambungmachan, ?iné jávske strednopleistocénne náleziská, Olduvai Bed IV, Tarnifin (Ternifine), ?Yayo, ?Olduvai Masek, ?Lake Ndutu, Kung-wang-ling (Gongwangling), Čou-kchou-tien (Choukoutien) Loc. 1, Čchen-ťia-wo (Chenchiawo), Hong Kong drugstore, ?Nišijagi (Nishiyagi), ?Tham Khuyen, ?Tham Hai, ?Olduvai spodné Ndutu, ?Swartkrans b, cf. ?Přezletice
Boľšaja sovetskaja enciklopedija.
A)3. vydanie (1970-1979)
archantrop (Archanthropinae)/Homo erectus - od novšie 1,9 mil. BP/staršie 650 000 do 350 000 BP; Ázia, Afrika, Európa
B)2. vydanie
rod Pithecanthropus:
Јеlínek (1977).
rod Homo:
Poznámka: Nález Meganthropus paleojavanicus má klasifikovaný ako Australopithecus palaeojavanicus.
Eibl-Eibesfeldt 1974.
rod Homo:
Homo erectus
Co je Co 2 (1973, to isté 1983).
Homo erectus – „jedna z najstarších foriem človeka z včasného pleistocénu“ (= podľa str. 35: od 1 mil. rokov)
Zubov (1973).
Homo erectus
Menghin (1968).
človek:
Fischer Weltgeschichte (1966).
Homo erectus – archantropín/prehominín/archaický hominín; nálezy: Jáva (Pithecanthropus), Čína (Sinanthropus), sev. Afrika - Tarnifin (Ternifine, t.j. tzv. Atlanthropus) a možno aj nálezy Olduvaiu (Tanganjika)
Campbell (1965, 1963, 1962).
A)1965 ( 1963)
Homo erectus:
B) 1962:
Pithecanthropus erectus:
Rоbinson (1961).
Homo erectus :
Vallois (1955).
Namiesto Homo erectus má Pithecanthropus erectus 
Gremjackij (1950).
Namiesto Homo erectus má:
Mayr (1950).
Homo erectus - pitekantropy a sinantropy, (?)Ngandong, (?)Wajak (Wadjak)
McCown a Keith (1939).
rod Pithecanthropus:
Debec (1948).
rod Homo:
Nesturch (1941).
rod Homo:
Osborn (1918).
Najstarší známy typ (pred)človeka je Pithecanthropus, nazývaný aj trinilská rasa (Homo heidelbergensis je zvlášť).
Wilser (1912, 1911, 1906).
Má namiesto Homo erectus Proanthropus erectus (alebo Pithecanthropus erectus).
Szombathy (1902).
Spomína treťohorný druh Pithecanthropus erectus.
Haeckel (1879).
Haeckel v roku 1879 má (len ako hypotetický) rod Pithecanthropus (=rod Alalus, opočlovek, nehovoriaci človek).

</doc>
<doc id="94528" url="https://sk.wikipedia.org/wiki?curid=94528" title="Človek pekinský">
Človek pekinský

Človek pekinský alebo človek vzpriamený pekinský (iné názvy: sinantrop(us), čínsky človek, staršie "človek pekingský"; lat. "Homo erectus pekinensis, Homo pekinensis", ďalšie synonymá pozri nižšie) je poddruh človeka vzpriameného.
Rozsah pojmu.
V užšom zmysle taxón zahŕňa len nálezy z Čou-kchou-tienu, v širšom zmysle aj podobné (t. j. najmä relatívne mladé) čínske nálezy (pozri nižšie).
Cameron a Groves 2004 taxón (podobne ako sa to robievalo istý čas v minulosti) spolu s najstaršími čínskymi nálezmi (okrem Homo erectus lantianensis) vyčleňujú ako samostatný druh človeka (potom samozrejme len pod názvom človek pekinský – Homo pekinensis) .
Schwartz a Tattersall 2005 tiež navrhujú samostatný druh, konkrétne môže byť podľa nich definovaný dvoma spôsobmi:&lt;br&gt;
Homo pekinensis v širšom zmysle: 
Synonymá.
Ďalšie synonymá, okrem vyššie uvedených, sú: "Sinanthropus pekinensis, Pithecanthropus pekinensis, Pithecanthropus steinheimensis pekinensis, Praehomo asiaticus sinensis, Praehomo sinensis, Sinanthropus pekingensis, (?) Pithecanthropus pekingensis, Pithecanthropus sinensis, Homo erectus sinensis".
Nálezy z Čou-kchou-tienu.
Objav a opis.
Vykopávky pod vedením Rakúšana menom Otto Zdansky, ktoré sa začali v roku 1921 v lokalite s názvom „Čou-kchou-tien (Zhoukoudian) lokalita 1“ v Číne (presnejšie vo „Vrchu dračích kostí“ (po čínsky Lung-ku-šan, pchinjin: Longgushan) pri dedine Čou-kchou-tien od Pekingu), viedli najprv len k nálezom niekoľkých zubov. Jeden nález zuba z roku 1927 (nálezcom bol Švéd Birgin Bolin) primäl Kanaďana menom Davidson Black priradiť ho (spolu s nálezmi zubov z roku 1921 a 1923 z tej istej lokality) v tom istom roku do nového druhu menom "Sinanthropus pekinensis" (Black v texte opisu navrhol, aby sa opis priraďoval jemu aj Zdanskemu ako spoluautorovi, ale keďže autorom opisu je len Black, je jediným správnym autorom len Black). Black sa v tom istom roku 1927 ujal vedenia aj vykopávok. V roku 1928 sa v tej istej lokalite našli dve primitívne ľudské čeľuste a fragmenty lebky a v roku 1929 Číňan Wen-čung Pej (angl.: W. Ch. Pei, pchinjin: Bei Wenzhong) našiel prvú lebku sinantropa. Do roku 1937 (teraz už o. i. pod vedením Nemca F. Weidenreicha) sa v lokalite našli celkovo zvyšky vyše 14 lebiek, 147 zubov, 7 častí stehnovej kosti, dve ramenné kosti, jedna kľúčová kosť a jedna zápästná kôstka. V roku 1939/1940 F. Weidenreich druh Sinanthropus pekinensis spojil s druhom Pithecanthropus erectus do nového druhu nazvaného Homo erectus, ale zhruba do 70. rokov ešte niektorí autori stále klasifikovali čou-kchou-tienske nálezy ako Sinanthropus pekinensis či Pithecanthropus pekinensis (čo je jeden z alternatívnych názov).
V roku 1937 výskumy zastavil postup Japoncov. V roku 1941, počas druhej svetovej vojny, sa pôvodná zbierka nálezov stratila; špekuluje sa, že je zakopaná niekde v Číne, že sa potopila pri bombardovaní Pearl Harboru Japoncami alebo je niekde mimo Číny. Skutočnosť, že vykopávky boli spracované veľmi dôkladne a F. Weidenreich ich opísal veľmi podrobne, túto stratu minimalizuje . 
Výskumy boli obnovené v roku 1949 a menšie nálezy ľudí z lokality sa uskutočnili v rokoch 1951, 1955 a 1966. V roku 1979 boli výskumy obnovené znova a dlhodobo, ale nové hominidné nálezy sú iba fragmentárne a našli sa hlavne kamenné nástroje (do roku 1998 sa ich našlo 17 000) a kosti 97 druhov zvierat.
Datovanie.
Nálezy z Čou-kchou-tienu sa staršie datovali do asi 460 až 350 tisíc/(podľa Thurzo 1998) 230 tisícami rokov BP (niekde sa uvádzal začiatočný dátum až 600 000 rokov). Encyklopédia archeológie 1985 písala, že "geologické datovanie zaraďuje nálezy do glaciálu mindel až do raného interglaciálu mindel-riss". Podľa nového datovania vrstiev, z ktorých nálezy pochádzali, z roku 2009 sú najstaršie nálezy staré 770 000 +/− 80 000 rokov, najmladšie sú staré 400 000 – 500 000 rokov.
Charakteristika nálezov.
Kosti sú ťažké, lebky sa zdajú pokročilejšie ako pri jávskom pitekantropovi. Lebková kapacita je priemerne (podľa M. Thurza ), absolútne však kolíše medzi 850 a . Čeľuste vystupujú dopredu, nejestvuje bradový hrboľ. Veľmi málo kostí človeka pekinského sa našlo v ich anatomických vzájomných vzťahoch.
Pôvodne sa predpokladalo, že jaskyne boli obývané nepretržite počas celého obdobia (vtedy datovaného na) 460 000 – 230 000 rokov, ale neskôr (ešte pred zmenou datovania) sa ukázalo, že šlo najmenej o tri samostatné časové jednotky osídlenia.
Homo erectus z Čou-kchou-tienu je geologicky a vývojovo mladšou formou človeka vzpriameného. Podľa vedno siedmich zachovaných fragmentov stehenných kostí sa usudzuje, že bol menšieho vzrastu ako jávsky Homo erectus (pitekantropus). Dosahoval výšku 150 – , chodil vzpriamene. Vývojovo stojí vyššie ako poddruhy Homo erectus erectus i Homo erectus modjokertensis. Nálezy sa veľmi podobajú jávskemu Homo erectus, no majú trochu klenutejšie čelo a väčšiu kapacitu lebky.
Človek z Čou-kchou-tienu bol lovcom a zberačom (v jaskyni sa našli čerešňovité plody), lovil jelene, diviaky, kone, slony a nosorožce, našli sa aj rozštiepené kosti levov, šabľozubých tigrov a podobne.
Podľa M. Thurzu: "Tmavé, takmer čierne, až šesť metrov hrubé sedimenty v Jaskyni dračích kostí slúžili celé desaťročia ako doklad o dlhodobom využívaní a udržiavaní ohňa. Ich podrobnejšie rozbory v druhej polovici 80. rokov ukázali, že mnohé z predpokladaných vrstiev popola sú iba dekalcifikované usadeniny organických zvyškov. Prítomnosť ohniska a využívanie ohňa hominidmi boli dokázané iba v najmladších vrstvách.&lt;br&gt;"
"Čou-kchou-tienske nálezy sa tradične pokladali aj za dôkazy kanibalizmu – a to najmä pre ich fragmentárny stav a predpokladané stopy po zárezoch a zásekoch. Ich prehodnotenie ukázalo, že chýbanie tvárových a bazálnych častí lebiek a stopy na ich povrchu sú dôsledkom opakovaného zrútenia sa stropu jaskyne a aktivity mäsožravcov – najmä hyeny jaskynnej a dikobraza."
Ďalšie nálezy.
M. Thurzo 1998 pod človeka vzpriameného pekinského zaraďuje aj zuby z nálezísk Paj-lung-tung (pchinjin: Bailongdong) v okrese Jün-si (Yunxi) v provincii Chu-pej (Hubei) a Lung-ku-tung (Longgudong, nie je zhodné s lokalitou Longgupo) v okrese Jün-sien (Yunxian) v tej istej provincii, datované približne na 500 000 rokov BP.
Mladšie nálezy, ako Che-sien (Hexian), Ťin-niou-šan (Jinniushan) atď., pripisované pôvodne človeku pekinskému, patria podľa novších názorov zrejme pod druh Homo heidelbergensis (aj keď staršie nálezy z tejto mladšej skupiny, napr. Che-sien, sa aj dnes ešte často zaraďujú aj pod druh Homo erectus, teda pod človeka pekinského).

</doc>
<doc id="94529" url="https://sk.wikipedia.org/wiki?curid=94529" title="Chvenie">
Chvenie



</doc>
<doc id="94530" url="https://sk.wikipedia.org/wiki?curid=94530" title="Človek zručný">
Človek zručný

Človek zručný (iné, zriedkavé názvy: homo habilis, človek obratný, obratný človek , človek schopný, schopný človek , pračlovek; lat."Homo habilis", zriedkavo "Kenyanthropus habilis, Australopithecus habilis, Paranthropus habilis, Protopithecanthropus habilis" [resp. v užšom zmysle P. habilis habilis], staršie "Australopithecus africanus habilis, Homo erectus habilis, Homo sapiens habilis, Pre-Zinjanthropus",(?)"Pithecanthropus habilis") je druh človeka. 
Rozsah pojmu a dva spôsoby rozštiepenia druhu.
Do 70. až 80. rokov existoval len jeden druh raných Homo - Homo habilis. Z neho bol následne (v roku 1978, a to spočiatku pod názvom Pithecanthropus rudolfensis) odčlenený druh Homo rudolfensis, čiastočne možno aj druh Homo ergaster a nedávno (prevažne) druh Homo gautengensis. Pôvodné, staršie chápanie pojmu/taxónu Homo habilis sa dnes na zabránenie zámeny s novším chápaním označuje ako Homo habilis v širšom zmysle. V širšom (čiže staršom) zmysle Homo habilis teda zahŕňa aj druhy Homo rudolfensis (novšie často: Kenyanthropus rudolfensis) a (aspoň väčšinu druhu) Homo gautengensis, pričom Homo gautengensis bol opísaný až v roku 2010, takže sa v bežnej literatúre zatiaľ takmer nevyskytuje. M. Thurzo (a zopár málo ďalších autorov) pod Homo habilis v širšom zmysle zahŕňa okrem H. habilis v užšom zmysle a H. rudolfensis aj druhy Homo ergaster a Homo georgicus a Lewin a Foley 2004 okrem H. rudolfensis a H. habilis aj (ale s otáznikom) druhy Australopithecus garhi (t.j. Homo garhi) a Kenyanthropus platyops (t.j. Homo platyops). Homo habilis v (akomkoľvek) širšom zmysle sa neformálne označuje aj ako habilini.
Treba ale dodať, že pre základnú skupinu nálezov druhu Homo habilis v širšom zmysle existuje aj iný spôsob rozdelenia na menšie druhy než spôsob uvedený vyššie. Celkovo totiž dva najčastejšie spôsoby rozdelenia Homo habilis na dva druhy sú tieto (prvý z nich je ten spomenutý vyššie a dnes častejší) :
Tretia možnosť by bola napr. podľa Stringera 1986, ktorý do Homo habilis v užšom zmysle zahŕňa (len?) "OH 7 a OH 24, ale nie nálezy ako OH 13 a OH 16" 
Ako vidno vo všetkých deleniach sa používa termín Homo habilis v užšom zmysle, a to vždy v inom význame (v tomto článku spojenie "Homo habilis v užšom zmysle" bude ďalej znamenať význam podľa prvého rozdelenia, teda opak Homo rudolfensis ). 
Možno dodať, že napríklad Schwartz a Tattersall 2005 majú namiesto Homo habilis (a iných druhov) systém zložený z rôznych početných menších (spravidla nepomenovaných) taxónov; majú v ňom napr. aj taxón (ktorý ale zaraďujú medzi "putatívnych erektov"), ktorý nazvali Homo microcranous a je tvorený nálezmi KNM-ER 1813, OH 13, OH 65 a KNM-WT 15000.
Súčasné zaradenie v systéme.
Homo habilis v užšom zmysle sa niekedy (v minulosti a v posledných rokoch opäť) zaraďuje ako australopit, teda do rodov Australopithecus alebo Paranthropus. Alternatívne sa od začiatku 21. storočia občas zaraďuje do rodu Kenyanthropus, ale ani zďaleka nie tak často ako v prípade druhu Homo rudolfensis. Drobyševskij ho začiatkom 21. stor. zaradil do rodu Protopithecanthropus, je však zdá sa jediný, kto takto postupuje.
O zaradení druhu Homo rudolfensis pozri článok Homo rudolfensis. 
Opis a nálezy.
Prvý objavený nález je nález OH 4 z roku 1959. Prvýkrát druh Homo habilis opísali Louis Leakey, Phillip Tobias a John Napier v roku 1964 a zahrnuli doň nálezy vykopané z vrstvy I a II v Olduvaiskej rokline v rokoch 1959 až 1963, a to nálezy OH 4, OH 6, OH 7, OH 8, OH 13, OH 14 a OH 16 , pričom holotypom bol nález OH 7. 
Príklady nálezov zaraďovaných do druhu Homo habilis v užšom zmysle v súčasnej literatúre:
Treba poznamenať, že všetky tieto zoznamy vznikli pred vytvorením druhu Homo gautengensis, do ktorého boli preradené (ak sa tento druh akceptuje) vyššie uvedené juhoafrické nálezy.
K vyššie uvedeným nálezom ešte v roku 2007 pribudol nález KNM-ER 42703, ktorý je svojím vekom 1,44 mil. BP najmladším nálezom druhu Homo habilis v užšom zmysle.
Možné mimoafrické nálezy.
Druhu Homo habilis (či Homo rudolfensis) menšina autorov pripisuje aj veľmi staré nálezy, ktoré sa našli na niektorých lokalitách mimo Afriky. S výnimkou Lung-ku-pcho sú to len artefakty, takže je spornosť priradenia ku konkrétnemu druhu človeka (či hominina) pochopiteľná. Sú to najmä nálezy z lokalít: 
Alternatívne sa (snáď okrem lokality Jiron) tieto nálezy občas pripisujú aj druhu Homo ergaster (či erectus).
Ak sa tieto nálezy pripíšu druhu Homo habilis (v širšom zmysle), tak by vyvracali prevládajúci názor, že prvýkrát opustil Afriku až druh Homo ergaster resp. Homo erectus.
Datovanie.
Táto sekcia nezohľadňuje možné mimoafrické nálezy.
Homo habilis v užšom zmysle.
Spodná hranica je 2,36 mil. BP (ak sa do druhu zahrnie nález A.L. 666-1, lebo 2,36 je jeho novšie datovanie) alebo cca. 1,9 mil. BP (ak sa do druhu zahrnú až nálezy z Koobi Fora, t.j. tie so značkou KNM, lebo tieto majú datovanie vyše 1,87/1,88 mil. BP a asi okolo 1,9 mil. BP). Ak sa do druhu zaradí aj nález Stw 53 (čo je dnes predovšetkým vtedy, ak sa z druhu Homo habilis nevyčlení druh Homo gautengensis), tak sa pri istých typoch datovaní môže hranica posunúť až na 2,6 alebo 2,4 mil. BP.
Vrchná hranica je 1,44 mil. BP, čo je datovanie nálezu KNM-ER 42703 opísaného v roku 2007 (porovnaj KNM-ER 42700). Pred objavom tohto nálezu sa ako vrchná hranica udával zhruba dátum 1,6 mil. BP (koniec nálezov z Olduvaia), ale v niektorých textoch sa udávala vrchná hranica len 1,8 mil. BP.
Homo habilis v širšom zmysle (bez Homo ergaster, Homo georgicus, Australopithecus garhi či Kenyanthropus platyops).
Spodná hranica Homo habilis v širšom zmysle je 2,5/2,4 mil. BP, čo je datovanie najstarších nálezov druhu Homo rudolfensis, alebo 2,6 mil. BP, čo je je vyššie spomínané extrémne datovanie začiatku druhu Homo gautengensis (toto datovanie 2,6 mil. BP donedávna nebolo známe). Koncom 70. a v 80. rokoch sa vyskytovalo aj (nesprávne) spodné datovanie druhu Homo habilis v širšom zmysle na 3 či dokonca 4 mil. BP (vysvetlenie pozri v článku človek (Homo)).
Vrchná hranica je asi okolo 600 000 BP, čo je vrchná hranica druhu Homo gautengensis (ak sa ignoruje Homo gautengensis tak je vrchná hranica 1,44 mil. BP, teda vrchná hranica druhu Homo habilis v užšom zmysle). Pred rokom 2007 (teda stanovením a datovaním druhu Homo gautengensis a pred nálezom KNM-ER 42703) bola vrchná hranica 1,6 (príp. 1,8) mil. BP, čo je vtedajší dátum vrchnej hranice druhu Homo habilis v užšom zmysle. Koncom 70. a v 80. rokoch sa vyskytovalo aj (nesprávne) vrchné datovanie druhu Homo habilis v širšom zmysle na 1,4/1,3 BP či dokonca 1 mil. BP (po nedávnych nálezoch/datovaniach druhov Homo gautengensis a Homo sapiens v užšom zmysle sú tieto nízke hranice paradoxne náhodou dnes zas zhruba správne, i keď vďaka iným nálezom).
Charakteristika.
Homo habilis v užšom zmysle.
Podľa Soukup 2005 Homo habilis v užšom zmysle spája pokročilé morfologické znaky rodu Homo so znakmi typickými pre rod Australopithecus. Oproti australopitekom došlo "k evolučnej transformácii týchto anatomických štruktúr: gracielizácii tvárovej časti lebky, zväčšovaniu frontálnych lalokov mozgu, zmenšovaniu výšky a šírky tvárem zaguľacovaniu tylovej kosti a zúženiu v spánkových jamách, rastu a neurálnej prestavbe mozgu, ktorý vykazuje ľudský tvar mozgových štruktúr v doľnej ľavej oblasti čelného laloku (Brocove oblasti), zvýšeniu kapacity mozgovne (500 - 687 cm3, pri priemernej hodnote 641 cm3), zníženiu masívnosti nadočnicových valov a zmiznutie sagitálneho hrebeňa, zväčšovaniu rezákov a očných zubov, zmenšovaniu stoličiek a črenových zubov, skráteniu a zaobleniu zubných oblúkov, rozvoju obratnosti ruky, ktorá sa od ruky súčasného človeka líšila kratším palcom a mierne zakrivenými článkami prstov, vzniku nového typu bipédie umožňujúceho efektívnu chôdzu." Homo habilis žil v mozaikovom teréne losostepi a šíriacej sa savany. Živil sa najmä rastlinami, ďalej príležitostným lovom termitov a drobných živočíchov a vyhľadávaním tiel uhynutých alebo ulovených zvierat, od ktorých odišli predátori.
Thurzo 1998 poznamenáva, že zaujímavý je najmä nález OH 62 (kostra ženského jedinca, vek okolo 1,84 mil. BP), ktorý nie všetci zaraďujú pod Homo habilis: "vyznačuje sa nezvyčajnými proporciami tela vďaka relatívne dlhým horným končatinám, pripomínajúcimi pomery u ľudoopov. Okrem toho žena nebola vyššia ako jeden meter. Keďže o vyše 200 000 rokov mladší predstavitelia rodu Homo sa nevyznačujú podobnými proporciami, vzhľadom na malý časový odstup by sa druh H. habilis nemal nachádzať na priamej vývojovej línii ostatných predstaviteľov rodu Homo."
Hmotnou kultúrou druhu Homo habilis v užšom zmysle bola kultúra oldovan (=olduvajská kultúra).
Homo habilis v širšom zmysle (habilini).
Podľa Filitu: Homo habilis "bol tvorca tzv. oldowanskej kultúry. Hlavné znaky druhu Homo habilis: výška 120-160 cm, lebečná kapacita 600-700 cm3, mohutnejší nadočnicový val, dokonalá dvojnohá chôdza; ; výroba dokonalejších kamenných nástrojov, stavba primitívnych prístreškov, zberačstvo, lov a nekrofágia. Náleziská: východná a južná Afrika." 
Podľa Thurzo 1998 (ktorý do habilinov zahŕňa aj druh Homo ergaster) habilini boli veľmi variabilní, ich telesná výška bola medzi 100 a 180 cm, hmotnosť dosahovala 30 až 60 kg, kapacita mozgovne bola 800 - 900 cm3. Habilini boli súčasníkmi neskorších populácií australopitov vo východnej a južnej Afrike, pričom pozostatky týchto australopitov sa neraz našli na tých istých lokalitách ako pozostatky habilinov. Habilini sa "väčšinou ... zdržiavali v okolí vodných zdrojov, ktoré im slúžili aj ako potencionálne zdroje živočíšnej potravy. Patrili k nim napr. brehy pleistocénneho toku dnešnej rieky Omo, brehy a ústia prítokov pravekého predchodcu jazera Turkana, ako aj okolie veľkého alkalického jazera rozprestierajúceho sa pred 2 mil. rokov na mieste dnešnej Olduvajskej rokliny. Habilini boli oportunistickí všežravci, ktorí ešte zrejme aktívne nepoľovali na väčšiu zver, no priživovali sa na zdochlinách zvierat ulovených mäsožravcami, ktorých azda odháňali od ich úlovkov..."[autor následne podrobne opisuje, aké existujú rôzne teórie o tom, či habilini boli skôr nekrofágmi alebo skôr lovcami]"... Za prejav intelektuálnych a manuálnych schopností habilinov sa pokladajú zvyšky primitívneho príbytku, resp. zásteny chrániacej pred vetrom či divou zverou, nájdené v spodnej časti olduvajskej vrstvy I. Našli sa tam lávové kamene usporiadané do nepravidelného kruhu s priemerom od 350 do 450 cm a s výškou nepresahujúcou 30 cm".
O charakteristike druhu Homo rudolfensis pozri aj v článku Homo rudolfensis.
Vývojové vzťahy.
Druh Homo habilis v užšom zmysle sa asi vyvinul z niektorého gracílneho australopiteka (možno Australopithecus garhi alebo Australopithecus africanus alebo Australopithecus afarensis). 
Z druhu Homo habilis v užšom zmysle sa pravdepodobne nevyvinulo nič (slepá vývojová vetva). Tento názor v posledných rokoch jednoznačne začína prevládať, ale vyskytoval sa už aj v 90. rokoch vďaka nálezu OH 62 (pozri vyššie). Staršie sa skôr predpokladalo, že sa z Homo habilis vyvinul Homo ergaster (resp. Homo erectus v širšom zmysle) príp. plus Homo georgicus a podobne.
Vývojové vzťahy druhu Homo rudolfensis pozri v článku Homo rudolfensis.

</doc>
<doc id="94532" url="https://sk.wikipedia.org/wiki?curid=94532" title="Homo homini lupus">
Homo homini lupus

Homo homini lupus est alebo Homo homini lupus je latinská fráza znamenajúca „človek (je) človeku vlkom“.
Podla Hobbesa vyjadruje táto veta podstatu vzťahov, ktoré panovali medzi ľuďmi do vzniku štátu. Ako prvý ju vyslovil starorímsky básnik Plautus.

</doc>
<doc id="94533" url="https://sk.wikipedia.org/wiki?curid=94533" title="Dejinná chvíľa">
Dejinná chvíľa

Dejinná chvíľa (podľa Hyppolita Taineho) je historická situácia a literárny kontext, do ktorých autor vstupuje a ktoré ho predurčujú nie menej ako prostredie a rasa.

</doc>
<doc id="94534" url="https://sk.wikipedia.org/wiki?curid=94534" title="Človek rozumný">
Človek rozumný

Človek rozumný (iné názvy: rozumný človek, zriedkavo: homo sapiens, staršie: človek múdry, ďalšie synonymá pozri nižšie; ) je jediný recentný druh rodu človek (Homo). V súčasnosti obýva planétu Zem, Medzinárodnú vesmírnu stanicu a Čínsku vesmírnu stanicu na obežnej dráhe Zeme.
Je preňho charakteristické vertikálne držanie tela, inteligencia, využívanie odevu, schopnosť hovoriť a pomocou rúk používať nástroje. Vytvára veľké a hierarchicky komplikované spoločenstvá. Ako bytosť si uvedomuje sama seba a je schopná abstraktného myslenia a vedeckého bádania.
Synonymá.
Homo sapiens v užšom zmysle (vysvetlenie pozri nižšie) sa označuje aj ako homo sapiens sapiens, človek rozumný dnešný, človek dnešného typu, človek súčasného typu, človek vyspelý, sapient (t. j. latinsky "Homo sapiens sapiens") alebo skôr neformálne ako neantrop, neantropín (lat. "Neoanthropus") či homo. S. Sergi a jeho nasledovníci používajú vedecký termín "Phaneranthropus" či "Phaneranthropi", G. Sergi (otec S. Sergiho) používal rodové označenia "Notanthropus" (pre západných Európanov a Afričanov) a "Heoanthropus" (pre Rusov a podobne) a "Hesperanthropus" (pre Indiánov a Eskimákov).
Staršie nálezy z Homo sapiens v užšom zmysle sa zvyknú označovať aj ako anatomicky moderný človek, raný moderný človek, človek predveký či človek praveký.
Rôzne rozsahy pojmu a taxónu Homo sapiens.
Termín "Homo sapiens" zaviedol Linné (mimochodom popri alternatívnom označení Homo diurnus) na označenie človeka ako biologického druhu (v tom čase fosílne nálezy človeka ešte takmer neexistovali). Neskôr sa označenie Homo sapiens obyčajne používalo na označenie len ľudí dnešného typu (nižšie označované ako Homo sapiens v užšom zmysle), iné nálezy boli považované za iné druhy (treba však poznamenať, že do prvej polovice 20. storočia viacerí autori nahradzovali druh Homo sapiens sadou viacerých rozlične zadelených a pomenovaných geograficky definovaných druhov, ktoré by sme dnes skôr klasifikovali maximálne ako rasy).
Neskôr, najmä od 60. do 90. rokov 20. storočia, väčšina autorov zvykla pod Homo sapiens zahŕňať ako poddruhy aj neandertálcov a často aj časť alebo väčšinu nálezov, ktoré dnes obyčajne radíme pod Homo heidelbergensis (napr. Homo steinheimensis, Homo soloensis, Homo rhodesiensis a pod.). Takto chápaný Homo sapiens sa nižšie označuje ako Homo sapiens v širšom zmysle. Človek dnešného typu sa pri takomto postupe taxonomicky obyčajne označoval ako Homo sapiens sapiens. Pre nálezy, ktoré spadajú pod Homo sapiens v širšom zmysle, ale nie sú to ľudia dnešného typu (teda nie sú Homo sapiens v užšom zmysle), sa čoskoro zaužívalo aj súhrnné označenie archaický Homo sapiens (podrobnosti pozri v článku archaický Homo sapiens).
Od polovice 90. rokov sa vyššie spomenuté nálezy typu Homo steinheimensis, Homo soloensis atď. preradili do Homo heidelbergensis a neandertálci do (po rokoch opäť) samostatného druhu Homo neanderthalensis. Homo sapiens sa takto zredukoval späť na svoj pôvodný rozsah – Homo sapiens v užšom zmysle; inými slovami, druh Homo sapiens sa stal zhodným s dovtedajším poddruhom Homo sapiens sapiens.
Treba však dodať, že niektorí autori (najmä nemeckí) naďalej definujú Homo sapiens ako Homo sapiens v širšom zmysle, teda vrátane toho, čo je u iných bádateľov klasifikované ako Homo heidelbergensis a Homo neanderthalensis, pričom však niektorí z tejto skupiny autorov už Homo neanderthalensis považujú za samostatný druh.
Menšia skupina autorov (napr. Wolpoff 1999; Curnoe a Thorne 2003) Homo sapiens nielenže nezúžila, ale naopak rozšírila (Homo sapiens v najširšom zmysle): Do Homo sapiens zaraďuje nielen Homo heidelbergensis a Homo neanderthalensis, ale aj to, čo iní označujú ako Homo erectus a Homo ergaster (autori zastávajúci tento názor patria medzi zástancov teórie multiregionálneho vývoja), prípadne zriedkavejšie aj to, čo iní označujú ako Homo habilis (v širšom zmysle) .
Homo sapiens v užšom zmysle – človek dnešného typu.
Zahrnuté staršie taxóny (t. j. subjektívne synonymá).
Pozri pod človek (Homo)#Podrobnejšia verzia.
Charakteristika.
Podľa Vančata 2007 mladšie formy anatomicky moderného človeka (t. j. mladopaleolitické nálezy) boli čiastočne odlišné od jeho starších foriem. Boli dlholebé a mali vypuklinu v tylovej časti lebky, nazývanú hemi-bun, ktorá sa odlišovala od vypukliny neandertálcov. Aj výrazné nadočnicové oblúky sa morfologicky líšia od neandertálcov. Zuby a čeľuste boli prakticky neodlíšiteľné od niektorých súčasných ľudí. Zuby mali malé dutiny, vyskytovali sa tri moláre, ale medzi posledným molárom a mandibulou nebol retromolárny priestor. Postkraniálny skelet nálezov z aurigancienu a gravettienu sa najmä u žien odlišoval od dnešného v tom, že mal vyššiu a užšiu panvu a robustnejšie dlhé kosti, že diafýza femuru bolo prehnutá a veľmi dlhá, a že mali dlhé predlaktia a holeň. Postkraniálny skelet z obdobia magdalénienu je viac podobný súčasnému. U mladopaleolitických ľudí bol typický výrazný pohlavný dimorfizmus v morfológii a predovšetkým v stavbe tela. Mladopaleolitickí muži dosahovali výšku až 2 metre a boli pomerne štíhli; ženy zo starších mladopaleolitických (pre neskoršie mladopaleolitické to už neplatí) nálezov boli výrazne nižšie a zároveň robustnejšie než muži. U nálezov z aurignacienu sú podľa niektorých názorov badateľné niektoré archaické znaky, údajne dokazujúce fylogenetické väzby k neandertálcom či hybridizáciu s nimi. 
Z oblasti sociokultúrnej evolúcie sa mnohé z jej aspektov vyvinuli v mladom (niekedy už strednom) paleolite. "Sú to napr. stavanie obydlí, používanie ohňa na iné účely než na tepelnú úpravu potravy a ochranu skupiny, uchovávanie potravín, výroba keramických predmetov a látok,obchod, umenie, náboženstvo a liečiteľstvo. Iné, ako napr. písané písmo, moderná sociálna štruktúra a domestikácia rastlín a živočíchov, sú relatívne veľmi mladé." Z mladého alebo dokonca už stredného paleolitu pochádza aj čepeľová technológia a modulárne technológie s mikrolitickými čepeľami, vynález vrhača oštepov a luku a protodomestikácia niektorých zvierat a rastlín. Predpokladá sa, že človek dnešného typu mal od svojho vzniku v strednom pleistocéne už artikulovanú reč (hoci niektorí autori tvrdia, že ju mali aj neandertálci a možno už Homo erectus). 
Človek, ktorý vyzeral skoro ako dnes, sa objavil až medzi 12 – 8 000 rokmi (BP?). "Lebka sa stala gracilnejšou ... u oboch pohlaví sa zmenšila postava, muži sa stali robustnejšími a ženy drobnejšími. Tento proces sa začal podľa všetkého už oveľa skôr než v neolite, a to zrejme po skončení posledného glaciálu pred 18-tisíc rokmi v magdalénskom období a skončil sa až v priebehu neolitu. V tomto období tiež začínajú v evolúcii človeka prevažovať aspekty sociokultúrnej evolúcie. Začína sa formovanie prvých ľudských etnických skupín v súčasnom slova zmysle. Pre pochopenie tohto procesu má veľký význam analýza natufiánskeho obdobia na Blízkom východe a obdobie epipaleolitu a mezolitu v Európe, ktoré predstavujú akési prechodné obdobie medzi neskorou lovecko-zberačskou fázou evolúcie človeka a najstaršou fázou raného poľnohospodárstva."
Podľa Soukup 2005 bolo pre (prvých) ľudí dnešného typu (buď od ich vzniku, alebo najneskôr od 40 000 BP) charakteristické používanie reči, rozvoj pamäti, schopnosť predpovedať budúcnosť, abstraktné myslenie (umenie; najstarší nález je asi Blombos 80 000 BP) a špecializovaná výroba kostených nástrojov.
Podľa Thurzo 1998 sa fyzický vývoj človeka dnešného typu v posledných tisícročiach vyznačuje najmä gracilizáciou lebky, chrupu a postkraniálneho skeletu, pričom približne od obdobia pred 35 – 30 000 "rokmi dochádza aj ku klesaniu hmotnosti tela a kapacity lebky. Obyvateľstvo Európy podlieha od neolitu po súčasnosť konformizačno-heterogenizačnému trendu, v rámci ktorého sa konformizácia prejavuje spodobňovaním telesných vlastností Európanov – interpopulačnou konformizáciou. Druhou zložkou trendu je intrapopulačná heterogenizácia prejavujúca sa rastom intrapopulačnej variability polygénne dedičných znakov – teda zväčšovaním rozdielov medzi telesnými charakteristikami tej istej populačnej skupiny."
Podľa Bild der Wissenschaft je človek dnešného typu morfologicky pomerne variabilný. Ľudia v chladnejších klimatických zónach majú spravidla väčší trup a kratšie končatiny, aby nestrácali teplo. Naopak v teplých regiónoch je telo skôr jemnejšie, ruky a nohy sú dlhšie. Podobne je to aj s farbou pokožky: čím slabšie je slnečné žiarenie, tým svetlejšia je koža, aby vedela aj pri nedostatku slnka vyprodukovať dostatok vitamínu D.
Rasy.
Človek dnešného typu vytvoril na Zemi tri ľudské rasy: 
Teórie vzniku človeka dnešného typu.
Monocentrické a multiregionálne teórie.
Zo súčasného pohľadu možno rozlíšiť najmä nasledujúce tri teórie (znak "/" oddeľuje synonymá, skratky: v š. z. = v širšom zmysle, v u. z. = v užšom zmysle, v n. z. = v najširšom zmysle):
I)Teória monocentrizmu/ monocentrické teórie/ monocentrizmus/ „single origin models/hypothesis“/ hypotéza rajskej záhrady/model rajskej záhrady (Garden of Eden hypothesis/model)/ hypotéza Noemovej archy (Noah’s Ark hypothesis) v š. z.: Podľa tohto prístupu človek dnešného typu vznikol na jednom mieste sveta. Delí sa nasledovne:
Do konca 80. rokov sa vznik človeka dnešného typu v Afrike datoval väčšinou buď na 100 000, alebo na 70 000 BP, od konca 80. rokov väčšinou na 200 000 BP.
II) Asimilačný model/hypotéza/teória (Assimilation Model/Hypothesis/Theory): Podľa tejto teórie pochádzajú z Afriky predovšetkým gény a vlastnosti ľudí, migrácie obyvateľstva hrali menšiu úlohu, nedošlo k úplnému fyzickému nahradeniu veľkými presunmi obyvateľstva (ako v teórii nedávneho afrického pôvodu) a došlo „len“ – zhruba počas neskorého pleistocénu – k nahradeniu génov a vlastností dovtedajších ľudí na iných kontinentoch génmi a vlastnosťami afrických ľudí. Vančata zaraďuje tento model pod monocentrické modely, teda pod I. Hlavní predstavitelia: Smith, Falsetti, Donnelly, Trinkaus. Model existuje od roku 1989.
III) Teória polycentrizmu v š. z./polycentrická teória v š. z./polycentrizmus v š. z./teória polycentrickej evolúcie v š. z./ polycentrické teórie/“multiple origin models/hypothesis“/ model/hypotéza/teória multiregionálneho vývoja (Multiregional Evolution model/ hypothesis/theory) v n. z./ model/hypotéza/teória regionálnej kontinuity (Regional Continuity model/hypothesis/theory) v n. z./multiregionalizmus v n. z./ multiregionálny model/hypotéza/teória v n .z./ multiregionálne modely/hypotézy/teórie v n.z./kandelábrový model/hypotéza/teória/škola v š. z.: Podľa tohto prístupu človek dnešného typu vznikol paralelne na viacerých miestach (v podstate na tých istých miestach, kde žije aj dnes). Prístup možno rozdeliť takto:
Poznámky: 
O datovaní vzniku človeka dnešného typu pozri nižšie.
Neandertálska a preneandertálska a presapientná hypotéza.
Kým od 80. rokov diskusie prebiehajú najmä medzi teóriami „Von z Afriky“ a multiregionálnymi modelmi, do 70. rokov diskusie prebiehali najmä medzi nasledujúcimi teóriami:
Terminologicky toto delenie (na neandertálsku, preneandertálsku a presapientnú teóriu) zaviedol Vallois v roku 1958.
Vzťah k neandertálcom.
Neandertálci sa pôvodne obyčajne považovali za samostatný druh, t. j. druh oddelený od človeka dnešného typu. Neskôr, od 60. rokov do polovice 90. rokov 20. storočia, sa považovali spolu s človekom dnešného typu za poddruh druhu človek rozumný (Homo sapiens) v širšom zmysle. Od konca 90. rokov sa znova u väčšiny autorov považujú za samostatný druh. V roku 2006 (potvrdené aj neskôr) sa ukázalo, že rozhodne dochádzalo aj ku kríženiu medzi neandertálcami a ľuďmi dnešného typu, napriek tomu sa neandertálci naďalej obyčajne klasifikujú ako samostatný druh (t. j. neaplikuje sa definícia biologického druhu, ktorá je založená len na krížiteľnosti skúmaných jedincov).
Konkrétnejší názor o vzťahu ľudí dnešného typu a neandertálcov od začiatku 20. storočia do zhruba 70. rokov závisel od toho, či sa autor pridŕžal hypotézy neandertálskej fázy, preneandertálskej hypotézy alebo presapientnej hypotézy (pozri vyššie). Súčasné názory na postavenie neandertálcov vo vývojovom strome sa rôznia, ale názor, že sa dnešní ľudia vyvinuli z neandertálcov, sa už nevyskytuje. Isté je, že obidva taxóny existovali dlhý čas paralelne – a (prinajmenšom) v európskej oblasti od cca 40/35 000 BP aj fyzicky blízko seba – a vzájomne sa krížili.
Nálezy.
Nasledujú príklady zoznamov nálezov človeka dnešného typu zo zdrojov, ktoré sa nálezmi zaoberajú podrobnejšie. Ostatné – t. j. kratšie – zoznamy nálezov človeka dnešného typu pozri dole pod nadpisom Systematika. Pre všetky zoznamy nálezov človeka dnešného typu platí, že sú uvedené len staršie nálezy, pretože novších nálezov a nálezov súčasných ľudí je samozrejme „nekonečne“ veľa. 
Pri najstarších nálezoch je sporné, ktoré nálezy zaradiť pod človeka dnešného typu a ktoré mimo neho – k tomu pozri podnapis Datovanie vzniku/najstaršie nálezy.
Vančata (2007).
anatomicky moderný človek (anatomicky moderný Homo sapiens, staršie: človek predveký):
Poznámky: 
McKee et al. (2005).
Homo sapiens sapiens:
Poznámka (McKee et al. 2005): Podľa genetikov Homo sapiens sapiens vznikol zhruba okolo 200 000 BP (podrobnejšie pozri nižšie).
Klein (1999).
Klein uvádza viacero možných dátumov pre vznik Homo sapiens, vrátane viacerých možných dátumov pre vznik človeka dnešného typu; tu sa uvádzajú nálezy spadajúce pod definície od 300/260/130 000 alebo od 50/40 000. Nálezy od 50/40 000 autor označuje (aj) ako úplne moderný Homo sapiens a nálezy pred týmto dátumom (aj) ako takmer moderný Homo sapiens (near-modern Homo sapiens, pričom veľmi staré – t. j. len africké – nálezy nejasne označuje ?aj/?skôr ako archaický Homo sapiens).
Homo sapiens (v užšom zmysle):
Poznámka: 
Thurzo (1998).
Homo sapiens – človek rozumný:
Datovanie vzniku / najstaršie nálezy.
Najprv príklady datovania vzniku Homo sapiens v užšom zmysle (človeka dnešného typu) uvádzané v literatúre, zoradené podľa roka (všetky dátumy sú BP):
Údaje sa rôznia, pretože podobne ako pri iných taxónoch (nie len) človeka, závisí aj rozhodnutie o dátume vzniku taxónu človek dnešného typu:
Konkrétne:
V novembri roku 2011 bolo oznámené, že najstarším nálezom jedinca človeka dnešného typu z Európy sú podľa nového datovania zuby z jaskyne Grotta del Cavallo v južnom Taliansku. Ich vek je 45 000 až 43 000 rokov BP. Pôvodne sa myslelo, že išlo o zuby neandertálcov. Z tejto zmeny priradenia zároveň vyplýva, že príslušná archeologická kultúra uzzulien, o ktorej sa predtým myslelo, že bola neandertálska, bola už v skutočnosti kultúra ľudí dnešného typu. Zároveň bolo oznámená, že podľa nového datovania je takmer rovnako stará čeľusť človeka dnešného typu z lokality Kent's Cavern v Anglicku, ktorej vek je po novom 44 200 – 41 500 BP .
Šírenie po svete resp. vznik v jednotlivých častiach sveta.
Pokiaľ ide o prvé výskyty mimo Afriky, zdroje sa v presnom datovaní rozchádzajú (pozri aj podnadpis Nálezy):
Podľa Thurzo 2010 sa človek dnešného typu objavil na Blízkom východe pred 100 000 rokmi, v Európe pred 40 – 35 000 rokmi, Austrálii pred 62 000 rokmi a v Amerike pred vyše 30 000 rokmi.
Vančata 2007 uvádza, že človek dnešného typu sa rozšíril najprv na Blízky východ a (pravdepodobne aj) do juhovýchodnej Ázie. Potom začal "zhruba pred 60 000 tisícmi rokov novú fázu kolonizácie ... a prenikol na indonézske ostrovy a do Austrálie. Podľa súčasných analýz sa zdá pravdepodobné, že definitívna kolonizácia Austrálie prebehla ďaleko neskoršie, zhruba v čase, keď anatomicky moderný človek kolonizoval Európu, teda pred 35 000 rokmi." Podľa niektorých názorov niekedy medzi 60 a 40/30 000 prenikol aj do americkej časti Beringie (oblasti okolo Beringovej úžiny). "V období zhruba od 35 000 rokov dochádza k expanzívnemu vývoju anatomicky moderného človeka, ktorý v priebehu nasledujúcich 20 000 rokov kolonizoval väčšinu človeku dostupných ekosystémov v tropickom, subtropickom aj miernom a arktickom pásme. Anatomicky moderný človek tiež definitívne kolonizoval Európu, Áziu a severnú a južnú Ameriku, a to vrátane ich subarktických pásiem...Kolonizácia podľa všetkého prebehla v dvoch vlnách. V prvej vlne, ktorá sa začala v období po 35 000 rokov a trvala až do 19 000 rokov, bola definitívne osídlená Austrália, Európa a prevažná časť južnej a centrálnej Ázie, a prinajmenšom západná časť Sibíri. O osídlení východnej Sibíri, Beringie a severnej a južnej Ameriky sa vedie rad sporov." Podľa niektorých názorov boli východná Sibír a Beringia (a prípadne severná Kanada) kolonizované v dvoch vlnách: Prvá za zastavila na severe Ameriky. Druhá vlna, tvorená populáciami podobnými európskym magdaléncom a vykazujúcimi cloviskú kultúru, definitívne kolonizovala celú severnú Ameriku. Kolonizácia južnej a strednej Ameriky je sporná – podľa niektorých nálezov mohli do južnej Ameriky preniknúť "časti populácie, ktoré sa pokúsili osídliť medzi 30 000 - 20 000 rokmi severnú Ameriku. Podľa iných názorov bolo súčasťou druhej migračnej vlny niekoľko kultúrne aj biologicky rozdielnych ľudských skupín, z ktorých niektoré osídlili severné a iné južné časti severnej a celú strednú Ameriku a ďalšie zas južnú Ameriku. Existujú aj exotické názory, podľa ktorých bola južná Amerika osídlená z Oceánie alebo Afriky...Zdá sa najpravdepodobnejšie, že definitívna kolonizácia Ameriky prebehla až po vrcholu posledného zaľadnenia, keď dochádza k dôležitým zmenám aj v rámci Európy a Ázie."
Soukup 2005 píše, že človek dnešného typu "Pred 160 až 140 tisíc rokmi osídlil subsaharské časti Afriky, pred 100 až 80 tisíc rokmi prenikol na Blízky východ a odtiaľ postupoval ďalej dovnútra Ázie, pred 70 až 60 tisíc rokmi dosiahol Novú Guineu a Austráliu, pred 40 až 28 tisíc rokmi nahradil v Európe klasických neandertálcov a pred 20 až 13 tisíc rokmi vstúpil cez Beringiu do Nového sveta."
McKee 2005 (pozri aj podnadpis Nálezy) uvádza, že najstaršie nálezy (takmer) moderných ľudí z Blízkeho východu majú menej ako 115 000 BP alebo menej ako 100 000 BP. Najstaršie nálezy moderných ľudí z Číny majú možno až 100 – 67 000 rokov, ale väčšina je od 35 000 BP, japonské nálezy začínajú 50 000 BP a najstaršie nálezy zo Sibíri majú menej než 40 000 BP. V Austrálii vegetačné zmeny spôsobené ľudmi naznačujú osídlenie od 60 – 54 000 BP alebo už od 140 000 BP, sporné nálezy artefaktov majú 176 – 116 000 BP, nesporné nálezy artefaktov majú menej než 50 000 BP a najstarší nález jedinca má 40 000 BP. K Amerike uvádza nasledovné: Najstaršie nálezy v severnej Amerike začínajú pred 40 000 alebo 38 000 BP alebo 30 000 rokmi, v južnej Amerike pred 47 000 alebo 33 000 rokmi. Niektorí autori neuznávajú akékoľvek americké nálezy staršie ako 13 000 BP alebo ako 11 500 BP. Genetika naznačuje viacero vĺn (asi 3 vlny) migrácií do Ameriky od 40 000 BP alebo od 30 000 BP. Výskum zubov naznačuje osídlenie Ameriky od 14/13 000 BP. Väčšina bádateľov tvrdí, že ľudia prišli do Ameriky cez Beringovu úžinu z Ázie – pevninský most cez Beringovu úžinu sa mohol objaviť okolo 40 000 BP a/alebo istý čas po 28/25 000 BP a potom znova 14/ 12 000 BP a prípadne aj inokedy; niektorí bádatelia však tvrdia, že ľudia do Ameriky prišli z Afriky alebo Austrálie alebo – okolo 18 000 BP – z Európy.
Klein 1999 (pozri aj podnadpis Nálezy) udáva najstaršie nálezy moderných ľudí na Blízkom východe na 120 – 90/80 000 BP resp. 47 000 BP, v Európe od 40 000 BP, vo východnej Ázii od 40 000 BP (jeden nález má 260 000 BP) a v Austrálii buď od 176 – 116 000 BP alebo od 60 – 50 000 BP alebo od 40 000 BP. V Amerike je najstaršia kostra stará 10/8 000 BP, hranica najstaršieho možného osídlenia podľa vzniku indiánskeho typu chrupu je 30 000 BP a najstaršie nesporné náleziská artefaktov sú od 13/12 000 BP (pričom ale niektoré nálezy z južnej Ameriky by mohli byť až 48 000 resp. 33 000 rokov staré).
Podľa Parker 1999 sa ľudia dnešného typu dostali na Blízky východ okolo 100 000 BP, odtiaľ:
Thurzo 1998 (pozri aj podnadpis Nálezy) uvádzal najstaršie nálezy na Blízkom východe na 100 – 90 000 rokov BP, v Európe 35 000 BP, v Číne 40 – 30 000 rokov BP, na Jáve 41 500 BP a v Austrálii 116 000 rokov BP. K Amerike píše "Hoci antropológovia predpokladajú, že prvými Američanmi boli predstavitelia H. sapiens, ktorí sa dostali do Severnej Ameriky pred cca 30 000 rokmi, najstaršie nájdené skamenené pozostatky (nájdené v Kansase) sú datované na 15 400 rokov BP. Hoci archeologických názov svedčiacich o osídlení Ameriky je viac, doteraz sa nenašli spoľahlivo datované artefakty staršie ako 19 600 rokov BP (Meadowcroft Rockshelter, údolie rieky Ohio, Pensylvánia). Kamenné a kostené artefakty, základy obydlí a dokonca kusy mäsa zachované v rašeline čilskej lokality Monte Verde - datované rádiokarbónovou metódou na 33 000 rokov BP - sa zatiaľ nedočkali všeobecného uznania, no počas výskumov zo začiatku 90. rokov pri meste Calgary provincie Alberta v Kanade sa našli jednoduché kamenné sekáče datované na 25 000 - 21 000 rokov BP."
Systematika.
Uvedené sú rôzne príklady z literatúry. Najčastejší prípad – teda systematika, ktorá obsahuje len položku Homo sapiens a ďalej ju viac nedelí – je v prehľade pochopiteľne vynechaný.
Rightmire (2009).
Homo sapiens:
Tattersall (2009).
Homo sapiens
Storch (2007).
Homo sapiens/moderný Homo sapiens
Schwartz a Tattersall 2005.
rod Homo:
Paleos.com 2006-2010.
Homo sapiens
Cambridge Dictionary 2005.
Homo sapiens/staršie: Homo sapiens sapiens/anatomicky moderný človek
Paleobiology database (prístup september 2011, posledný zdroj 2004/2006).
Homo sapiens – vrátane Homo floresiensis
Systema Naturae (2004 - 2011)- Taxonomicon.
Homo sapiens
Groves 2004.
rod Homo:
Cameron a Groves 2004.
Homo sapiens
Drobyševskij 2003.
rod Homo – jediný druh Homo sapiens
Stringer 2002.
Homo sapiens
Wood 2000.
Homo sapiens
McBrearty a Brooks (2000).
Homo sapiens A:
Boľšaja sovetskaja enciklopedija/Great Soviet Encyclopedia (1970-1979).
Homo sapiens/neantrop (Neoanthropinae) 
Fischer Weltgeschichte (1966).
Homo sapiens:
Gremjackij (1950).
citované v Drobyševskij 2003
Homo sapiens
McCown a Keith (1939).
citované v Drobyševskij 2003
rod Homo/Neoanthropus:
Homo sapiens v užšom zmysle tento zdroj nazýva Homo alebo Neoanthropus. Neandertálci sú zvlášť.
Osborn (1918).
Homo sapiens – uvedená je (zrejme) len Európa
Neandertálci sú zvlášť
Linnaeus (1758).
Homo sapiens alebo Homo diurnus:
Homo sapiens v širšom zmysle aj v užšom zmysle.
Nasledujú príklady zdrojov, ktoré zohľadňujú aj Homo sapiens v širšom zmysle aj Homo sapiens v užšom zmysle.
Wood a Lonergan 2008.
Homo sapiens v širšom zmysle:
Pietrusewsky.
Homo sapiens v staršom zmysle/neskorý Homo:
Vančata 2007.
Homo sapiens
Encyclopedia of Anthropology 2006.
a) str. 312:
Homo sapiens
b)inde:
rod Homo:
Soukup 2005.
rod Homo:
Lewin a Foley 2004.
a)str. 257
naddruh Homo sapiens
b)str. 370/371
Homo sapiens I
Alternatívne môže Homo sapiens zahŕňať ešte aj taxón Homo erectus v širšom zmysle.
Koltes, T. 2002-2005 (písané 2004 alebo 2005).
a)Homo sapiens v širšom zmysle
b)Homo sapiens
c)Homo sapiens:
Mikko.
skupina druhov Homo sapiens:
Heslip 2001.
Tento zdroj do Homo sapiens zaraďuje len časť z toho, čo je inde Homo heidelbergensis. Konkrétne ide o nálezy od 350 000 BP. Celkovo ako nálezy Homo sapiens uvádza: Ázia: Ta-li (Dali), Darra-i-Kur, Ťin-niou-šan (Jinniushan), Laj-šuej (Laishui), Liou-ťiang (Liujiang), Ma-pa (Maba), Minatogawa, Nanking (Nanjing), Narmada, Ngandong, Niah, Pinza-Abu, Qafzeh (Kafza) 9, Sa-la-wu-su, Š'-jü (Shiyu), Wadjak 1 a 2, Si-ťia-jap (Xijiayao), Jamašita-čo (Yamashita-cho), C'-jang (Ziyang); Afrika: Kabwe (uvedené aj pod Homo heidelbergensis), Border Cave, Florisbad, Klasies River Mouth, KNM-ER 736, KNM-ER 803, LH 18, Ndutu, Omo 1 a 2; Európa: Atapuerca 5, Cro-Magnon 1, Fontéchevade, Předmostí, Salá (Salé), Steinheim, Swanscombe; Austrália: Coolbool, Keilor, Kow Swamp 1 a 5, WLH 1, 3 a 50
Delson et al. 2000.
Homo sapiens v širšom zmysle
Klein 1999.
Homo sapiens v širšom zmysle
Neandertálci sú zvlášť.
Podrobnejší rozpis nálezov pozri vyššie.
Homo sapiens v širšom zmysle.
Nesledujú príklady systematík. Charakteristiku pozri ako kombináciu charakteristiky Homo sapiens v užšom zmysle (pozri vyššie) a charakteristík v článkoch o druhoch, ktoré sú okrem toho nižšie uvedené.
Derevianko (2010, 2011).
Zdroje pozri v článku Zoznam systematík rodu človek
Homo sapiens/Homo sapiens sapiens v širšom zmysle:
Schrenk (2008, 1997).
a)2008
Homo sapiens
Neandertálec je samostatný druh.
b)1997
Homo sapiens
Bräuer (2007, 1996).
a)2007:
Homo sapiens
b)1996:
Homo sapiens (v širšom zmysle)
Brechner et al. (?2005).
Homo sapiens
Brockhaus (2005 - 2006).
Homo sapiens
Neandertálec je zvlášť
McKee (2005).
rod Homo:
Lexikon der Biologie (2004).
Homo sapiens
Bramblett (2004).
Homo sapiens
NGD 2002.
Homo sapiens
Delson 2002.
Homo sapiens
Všeobecný encyklopedický slovník (2002).
Homo sapiens – človek rozumný/človek múdry
Biopedia 2003-2013, podobne: Rozum do vrecka 1998.
Homo sapiens – človek rozumný; od 400 000 BP
Zeitoun (2000).
Homo sapiens – vrátane neandertálcov
Filit (1999).
Homo sapiens
Podborský (1997).
Homo sapiens
Encyklopédia medicíny (1997).
Homo sapiens – človek múdry
Aiello (1996).
Homo sapiens
Der grosse Ploetz (1998, tabuľka str. 11).
Homo sapiens
Scott (1995).
Homo sapiens:
Kronika ľudstva (1992/1988).
Homo sapiens – človek rozumný
Stloukal et al. resp. Beneš, J. (1991/1986).
Homo sapiens
McBrearty (1990).
Homo sapiens
Pečírka (?1989).
Homo sapiens – človek rozumný:
Biologie (1986).
Homo sapiens
Thurzo (1985).
Homo sapiens — človek rozumný
Encyklopédia archeológie (1986).
Homo sapiens
Buchvald (1985).
Homo sapiens
Malá československá encyklopedie (1984).
Homo sapiens – človek rozumný (v širšom zmysle ?)
Szalay a Delson 1979.
Homo sapiens
Linder Biologie 1979.
Homo sapiens
Jelínek (1977).
Homo sapiens
Pyramída (1974).
a)v článku Hominidae (1974):
Homo sapiens
b)v článku Homo sapiens (1974):
rod Homo:
Neandertálec je zvlášť
Ale v heslách z rokov 1980 a 1982 sa už neandertálec uvádza ako Homo sapiens neanderthalensis a spomína sa už aj Homo sapiens steiheimensis.
Eibl-Eibesfeldt 1974.
citované v Taxonomicon
Homo sapiens
Co je Co 2 (1973, to isté 1983).
Homo sapiens
Campbell 196x.
a) citované v článku Homo sapiens v Delson, E., Tattersall, I., Couvering, J. A. Van, Brooks, A. S.: Encyclopedia of Human Evolution and Prehistory, 2000
B. Campbell v 60. rokoch navrhol delenie:
Homo sapiens:
a toto delenie sa veľmi rozšírilo od roku 1964. Neskôr sa rozšírilo delenie v podobe:
Homo sapiens:
b)citované v Drobyševskij 2003
b1)1963, 1965
Homo sapiens
b2)1962
rod Homo – jediný druh Homo sapiens:
Robinson (1961).
citované v Drobyševskij 2003
Homo sapiens
Mayr (1950).
Homo sapiens

</doc>
<doc id="94535" url="https://sk.wikipedia.org/wiki?curid=94535" title="Chyba">
Chyba

Chyba môže byť:
V technike je to rozdiel medzi žiadaným a skutočným stavom alebo správaním systému alebo objektu.

</doc>
<doc id="94536" url="https://sk.wikipedia.org/wiki?curid=94536" title="Homo sapiens neanderthalensis">
Homo sapiens neanderthalensis



</doc>
<doc id="94537" url="https://sk.wikipedia.org/wiki?curid=94537" title="Logická chyba">
Logická chyba

Logická chyba je chyba podmienená nesprávnym postupom myslenia pri usudzovaní.

</doc>
<doc id="94538" url="https://sk.wikipedia.org/wiki?curid=94538" title="Homo sapiens sapiens">
Homo sapiens sapiens

Homo sapiens sapiens (slovenské ekvivalenty (najmä) pre význam a) pozri v článku človek rozumný (moderný človek)) môže byť:
Referencie.
Pozri v článku človek rozumný (moderný človek).

</doc>
<doc id="94540" url="https://sk.wikipedia.org/wiki?curid=94540" title="Rocket to Russia">
Rocket to Russia

Rocket to Russia je názov tretieho albumu americkej punkovej kapely Ramones, posledný s bubeníkom Tommy Ramoneom. Album mimo hitov ako "Sheena Is a Punk Rocker" a "Teenage Lobotomy" zahrňuje takisto poctu surf rocku napríklad piesňou "Surfin' Bird", pôvodne od skupiny The Thrashmen.

</doc>
<doc id="94541" url="https://sk.wikipedia.org/wiki?curid=94541" title="Homofónia">
Homofónia

Homofónia je hudobný sloh, pri ktorom najvyšší hlas prednáša melódiu, ktorá je akordicky doprevádzaná. Nižšie hlasy sú podriadené najvyššiemu hlasu, ktorému hovoríme melódia. Homofónii sa venuje náuka, ktoré sa nazýva harmónia. Homofónia je komponovaná na základe vertikálneho hudobného myslenia založeného na tvorbe melódie a jej prislúchajúcej vhodnej harmónie danej akordami. Melódia teda sa o sebe implikuje harmóniu a teda akordy, ktoré ju budú doprevádzať.
Polyfónia je založená na súčasnom vedení viacerých nezávislých hlasov. Polyfónii sa venuje náuka, ktorá sa nazýva kontrapunkt.

</doc>
<doc id="94543" url="https://sk.wikipedia.org/wiki?curid=94543" title="Homogénnosť priestoru">
Homogénnosť priestoru

Homogénnosť priestoru je skutočnosť, že všetky miesta v priestore sú navzájom rovnocenné.

</doc>
<doc id="94544" url="https://sk.wikipedia.org/wiki?curid=94544" title="Homogénnosť">
Homogénnosť

Homogénnosť, nazývaná i homogenita, rovnorodosť, súrodosť alebo jednoliatosť, je rovnomernosť štruktúry niečoho, typicky napríklad materiálov, chemických látok alebo roztokov, ale i mnohých iných vecí. Homogénne štruktúry majú rovnaké vlastnosti v každej svojej časti. Opakom je heterogénnosť.
Napríklad homogénny materiál je materiál bez prímesí, trhlín a dutín.

</doc>
<doc id="94545" url="https://sk.wikipedia.org/wiki?curid=94545" title="Ladislav Kubala">
Ladislav Kubala

Ladislav Kubala (* 10. jún 1927, Budapešť, Maďarsko – † 17. máj 2002, Barcelona, Španielsko) bol slovensko-maďarsko-španielsky futbalista a tréner, jedna z najväčších postáv svetového futbalu v 50. rokoch minulého storočia.
Životopis.
Narodil sa v Budapešti v slovensko-maďarskej rodine. Otec Pavol sa narodil v Martine, matka Anna Steczová mala slovensko-poľsko-maďarské korene. 
S futbalom začínal v továrenskom tíme Ganz TE, ako dorastenec prestúpil do slávneho Ferencvárosu Budapešť. V roku 1946 sa v rámci repatriácie presťahoval do Česko-Slovenska, v drese ŠK Bratislava odohral počas dvoch sezón 33 zápasov, strelil 14 gólov. V roku 1948 sa vrátil späť do Maďarska, odkiaľ po komunistickom prevrate ušiel v nákladnom aute cez Rakúsko do Talianska. Začal hrávať v klube Pro Patria, FIFA mu však na žiadosť Maďarskej futbalovej federácie z dôvodu nedodržania zmluvy a opustenia krajiny bez povolenia udelila ročný zákaz činnosti. Kubala sa ocitol v utečeneckom tábore v mestečku Cinecittà. Spolu s ďalšími emigrantmi založili tím "Hungaria" pod vedením Ferdinanda Daučíka. V roku 1950 odohral tento výber niekoľko stretnutí v Španielsku, kde si Kubalu všimol manažér FC Barcelona Josep Samitier. 
Kubala sa upísal katalánskemu veľkoklubu 15. júna 1950 a napriek tomu, že prvých deväť mesiacov nehral – stále mal zákaz činnosti –, v nasledujúcich rokoch 1951 – 1962 sa stal ústrednou postavou mužstva, ktoré získalo štyri majstrovské tituly a päťkrát vyhralo Španielsky pohár. Základy tohto tímu položil Kubalov švagor Ferdinand Daučík, slovenský tréner Barcelony. V prvej sezóne 1951/52 odohral Kubala 19 zápasov a strelil 26 gólov, 25. februára 1952 v zápase proti Sportingu Gijón (9 : 0) strelil sedem gólov , čo je dodnes rekordný výkon v histórii španielskej ligy. Skóroval aj vo finále pohára proti Valencii (4 : 2). Táto sezóna patrí k najúspešnejším v histórii klubu, Barcelona získala päť trofejí – majstrovský titul, Španielsky pohár (vtedy nazývaný "Copa del Generalissimo"), "Copa Eva Duarte" (Španielsky superpohár), "Latinský pohár" (súťaž majstrov Španielska, Portugalska, Talianska a Francúzska) a "Copa Martini &amp; Rossi" (víťaz Latinského pohára vs. víťaz Stredoeurópskeho pohára). Počtom trofejí v jednej sezóne prekonal tento výsledok až v roku 2009 tím Pepa Guardiolu. V nasledujúcej sezóne 1952/53 si Barca zopakovala double, Kubala opäť prispel gólom vo finále pohára, tentoraz do siete Athletica Bilbao (2 : 1).
Kubala spolu s legendárnym Di Stéfanom z Realu Madrid boli považovaní za najväčšie osobnosti španielskej ligy tohto obdobia . V drese "blaugranas" odohral celkom 256 súťažných zápasov, strelil 194 gólov (bilancia v lige 215/131). Dvakrát v sezónach 1951/52 a 1953/54 mu tesne unikla trofej "Pichichi" pre najlepšieho strelca. Na medzinárodnom poli sa Kubala podieľal na dvoch triumfoch v Pohári veľtržných miest, predchodcovi Pohára UEFA (1958, 1960). V sezóne 1960/61 sa Barcelona prebojovala do finále Európskeho pohára majstrov, pričom vyradila dovtedy 5-násobného víťaza EPM Real Madrid, vo finálovom dueli však podľahla portugalskému majstrovi Benfice Lisabon 2 : 3.
Po odchode z FC Barcelona pokračoval v kariére v klube mestského rivala RCD Espanyol, kde pôsobil ako hrajúci tréner a v FC Zürich. Svoju obdivuhodnú hráčsku kariéru ukončil v severoamerickej lige NPSL. V klube Toronto Falcons sa opäť stretol s Ferdinandom Daučíkom, v mužstve hrali aj synovia obidvoch velikánov Branko Kubala a Yanko Daučík, najlepší strelec ligy 1967 .
V roku 1999 sa Kubalovi dostalo významného ocenenia, pri príležitosti 100. výročia založenia FC Barcelona bol vyhlásený za najlepšieho hráča klubu v jeho histórii. O jeho popularite svedčí aj fakt, že ako jedinému hráčovi klubu mu v roku 2009 postavili sochu pred štadiónom Camp Nou.
Reprezentačná kariéra.
Ladislav Kubala obliekol počas svojej kariéry dresy troch reprezentácií – Maďarska, Československa a Španielska , nikdy si však nezahral na významnom turnaji. Zaujímavé je, že v Španielsku sa takmer vôbec nevedelo o tom, že Kubala má aj slovenský pôvod, všetci ho považovali za čistokrvného Maďara.
V reprezentácii Československa odohral šesť zápasov, debutoval 27. októbra 1946 vo Viedni proti Rakúsku. V reprezentačnom drese strelil štyri góly, dva Poľsku (6 : 3) a dva Rumunsku (6 : 2). V reprezentácii ČSR nastúpil v dvoch zápasoch po boku najlepšieho českého kanoniera, legendárneho Josefa Bicana . Trikrát reprezentoval Maďarsko, v 19 zápasoch v drese Španielska strelil 11 gólov.
Dvakrát bol členom výberu Európy, v roku 1953 strelil dva góly Anglicku (4 : 4) pri oslavách 90. výročia založenia The Football Association a v roku 1965 prispel jedným gólom k výhre 6 : 4 nad výberom Veľkej Británie v rozlúčkovom zápase Stanleyho Matthewsa. V tomto zápase boli jeho spoluhráčmi aj traja reprezentanti Československa Josef Masopust, Svatopluk Pluskal a slovenský futbalista storočia Ján Popluhár.
Trénerská kariéra.
Začínal v mládežníckom tíme Barcelony, krátko viedol aj A-mužstvo, vo viacerých kluboch pôsobil ako hrajúci tréner. V rokoch 1969 – 1980 viedol reprezentáciu Španielska, pod jeho taktovkou odohrala "La Furia Roja" 69 zápasov , do nástupu Vicente del Bosqueho to bol rekordný počet zápasov pri reprezentácii. Kubalovi sa podarilo povýšiť záujmy reprezentácie nad záujmy klubových gigantov Realu Madrid a FC Barcelona, výsledkom čoho bola účasť na záverečnom turnaji MS 1978 po dvanástich rokoch a postup na ME 1980. Počas Kubalovej éry sa Španielsko stretlo dvakrát s Československom, v roku 1978 prehralo v Bratislave na Tehelnom poli 0 : 1, o dva roky neskôr v Gijóne sa v rámci prípravy na európsky šampionát rozišli nerozhodne 2 : 2. 
Olympijské mužstvo Španielska priviedol k triumfu na OH 1992 v Barcelone, v meste svojich najväčších hráčskych úspechov. V roku 1995 bol trénerom reprezentácie Paraguaja.
Súkromný život.
Kubala sa oženil s Annou Violou Daučíkovou, sestrou Ferdinanda Daučíka (často sa nesprávne uvádza, že s jeho dcérou). Synovia Branko, Ladislao a Carlos.
Úspechy.
Hráčska kariéra.
Klubové
Individuálne

</doc>
<doc id="94546" url="https://sk.wikipedia.org/wiki?curid=94546" title="Homoiomerie">
Homoiomerie

Homoiomerie (gr.) sú rovnorodé častice - podľa Anaxagora posledné častice, z ktorých sa skladá látka. Homoiomerie sú večné, nezničiteľné, nemenné a na rozdiel od Demokritových atómov, ktoré sú bez kvalít, sú rovnako ako veci nekonečne kvalitatívne rozmanité.
Pojem homoiomerií pochádza od Aristotela, ktorý ho používa pri reprodukcii hlavných Anaxagorových filozofických myšlienok.

</doc>
<doc id="94547" url="https://sk.wikipedia.org/wiki?curid=94547" title="Homomorfia">
Homomorfia

Homomorfia je rovnakotvarosť, čiastočná zhodnosť štruktúry abstraktného (napr. matematického) alebo konkrétneho objektu. Pojem homomorfie vznikol v matematike a získal sa oslabením definície pojmu izomorfie. V prípade homomorfie existuje jednoznačné zobrazenie nejakej množiny v inej množine, t. j. každému prvku Ża množiny ŻM je priradený prvok Ża' množiny ŻM' , hoci každému prvku Ża' z ŻM' nezodpovedá prvok Ża z ŻM. Homomorfia je v porovnaní s izomorfiou všeobecnejší prípad. Namiesto štrukturnej zhody v matematickom zmysle ide tu len o štruktúrnu podobnosť, resp. štruktúrnu analógiu. Homomorfický vzťah umožňuje skúmať zložitú oblasť skutočnosti na modeli jednoduchšej, homomorfnej oblasti.

</doc>
<doc id="94548" url="https://sk.wikipedia.org/wiki?curid=94548" title="Homomorfizmus">
Homomorfizmus

Homomorfizmus môže byť:

</doc>
<doc id="94549" url="https://sk.wikipedia.org/wiki?curid=94549" title="Homonymia">
Homonymia



</doc>
<doc id="94550" url="https://sk.wikipedia.org/wiki?curid=94550" title="Homonymita">
Homonymita

Homonymita alebo homonymia (gr.) môže byť:

</doc>
<doc id="94551" url="https://sk.wikipedia.org/wiki?curid=94551" title="Homonymný">
Homonymný

Homonymný (gr.) je rovnomenný. Vlastnosť slov, ktoré majú dva alebo viac významov. Ak sa také slová použijú v tej istej logickej súvislosti s dvoma rôznymi významami, hovoríme o ekvivokácii.

</doc>
<doc id="94552" url="https://sk.wikipedia.org/wiki?curid=94552" title="Jacobus de Voragine">
Jacobus de Voragine

Blahoslavený Jacobus de Voragine OP, alebo "Jacobus a Voragine" alebo "Jacobus da Voragine" (* 1228, Varazze – † 13. júl alebo 14. júl 1298, Janov) bol taliansky hagiograf a historik.
Život.
V roku 1240 vstúpil do dominikánskeho rádu, azda v Janove, neskôr pôsobil ako lombardský provinciál svojho rádu, od roku 1292 bol arcibiskupom janovským.
Jeho literárna činnosť vyplývala z jeho cirkevného postavenia a bola zameraná čisto prakticky, preto písal prostou latinčinou.
Uctievanie.
Za blahoslaveného ho ekvipolentne vyhlásil Pius VII. v sobotu 11. mája 1816. Katolícka cirkev si podľa Rímskeho martyrológia uctieva Jakoba 13. júla.

</doc>
<doc id="94553" url="https://sk.wikipedia.org/wiki?curid=94553" title="Lesniansky potok">
Lesniansky potok

Lesniansky potok je potok v Spišskej Magure, v západnej časti okresu Stará Ľubovňa. Je to ľavostranný prítok Lipníka a má dĺžku 10 km. 
Pramení neďaleko Toporeckého sedla v nadmorskej výške okolo 825 m n. m. Tečie výhradne severným smerom cez podcelok Veterný vrch. Z prítokov vyniká ľavostranný Zadný potok a pravostranné Vápenník (575,1 m n. m.) a Hutník. Do Lipníka sa vlieva pri obci Haligovce v nadmorskej výške cca 495 m n. m. Preteká cez Veľkú Lesnú, osadu Dox a Haligovce.

</doc>
<doc id="94555" url="https://sk.wikipedia.org/wiki?curid=94555" title="Iatrochémia">
Iatrochémia

Iatrochémia je konečné obdobie alchýmie, počas ktorého bol hlavný dôraz kladený na prípravu liekov.

</doc>
<doc id="94556" url="https://sk.wikipedia.org/wiki?curid=94556" title="Honoriát">
Honoriát

Honoriát (lat.) je inteligent nešľachtického pôvodu v Uhorsku.

</doc>
<doc id="94557" url="https://sk.wikipedia.org/wiki?curid=94557" title="Ibis posvätný">
Ibis posvätný

Ibis posvätný () je vodný vták z rodu ibisov podobný bocianovi. Žije na brehoch riek pôvodne v tropických oblastiach Afriky na juh od Sahary (predovšetkým na savanách) ale aj v subtropických oblastiach Ázie (Mezopotámia). Bol introdukovaný napr. do južnej Európy a na Taiwan. Pre starých Egypťanov to bol posvätný vták, v ktorého podobe uctievali Thovta. Podľa Medzinárodnej únie na ochranu prírody a prírodných zdrojov je ibis posvätný invázny druh vtáka a patrí medzi najmenej ohrozené druhy.
Výskyt a stav na Slovensku.
Na Slovensku bol prvýkrát pozoravaný začiatkom mája v roku 2008 na Dubnickom štrkovisku a koncom mája pri Piešťanoch na Sĺňave. Pravdepodobne je to ten istý jedinec a zaletel z Francúzska, kde boli v roku 1976 vypustené a tam aj hniezdia v počte 1200 párov. Ďalšie pozorovanie bolo koncom augusta a začiatkom septembra v roku 2010 na zaplavených poliach pri Trsticiach, bol pozorovaný nedospelý jedinec. 
Externé odkazy.
 

</doc>
<doc id="94558" url="https://sk.wikipedia.org/wiki?curid=94558" title="Honoris causa">
Honoris causa

Honoris causa, skratka h. c., je latinský výraz, ktorý znamená pre česť, pre poctu, napr. Dr. h. c. 

</doc>
<doc id="94560" url="https://sk.wikipedia.org/wiki?curid=94560" title="Honoronym">
Honoronym

Honoronym je pseudonym z úcty autora k niekomu.

</doc>
<doc id="94561" url="https://sk.wikipedia.org/wiki?curid=94561" title="Road to Ruin">
Road to Ruin

Road to Ruin je názov štvrtého albumu americkej kapely Ramones. Je to prvá nahrávka s ich novým bubeníkom Markym Ramoneom. 
Tommy Ramone, pôvodný bubeník však zostal producentom kapely .

</doc>
<doc id="94563" url="https://sk.wikipedia.org/wiki?curid=94563" title="Hopiovia">
Hopiovia

Hopi alebo Hopiovia je národnostná skupina, pôvodne kmene severoamerických Indiánov zo skupiny Šošonov, dnes v počte okolo 7 000 v severnej Arizone. Kultúrne patria k Pueblanom, jazykovo k šošonskej vetve aztécko-tanoských jazykov.
Zachovávajú dosiaľ pôvodnú matrilokálnu rodovú spločnosť, založenú na živote v spoločných domoch, na spoločných prácach a na matrilineárnom príbuzenstve.
Žili pôvodne vo veľkých ohradených alebo opevnených sídliskách. Ich zvyšky dnes žijú v štátnej rezervácii severovýchodne od rieky Colorado Chiquito.

</doc>
<doc id="94566" url="https://sk.wikipedia.org/wiki?curid=94566" title="Ibn Bádždža">
Ibn Bádždža

Ibn Bádždža () alebo Avempace či Avenpace († 1138) bol arabský filozof, lekár, astronóm, autor početných logických a psychologických traktátov a komentárov k Aristotelovým prírodovedným spisom.
Zaraďuje sa k predstaviteľom západného islamského aristotelizmu. Zaujímal sa predovšetkým o proces poznania a jeho postupný prechod od zmyslových vnemov ("intellectus materialis") cez čisto rozumové nazeranie ("intellectus acquisitus"), po sebauvedomenie človeka, ktoré je emanáciou činného rozumu.

</doc>
<doc id="94569" url="https://sk.wikipedia.org/wiki?curid=94569" title="Horčina">
Horčina

Horčina je niečo, čo má horkú chuť, horká chuť, horkosť, horič.

</doc>
<doc id="94571" url="https://sk.wikipedia.org/wiki?curid=94571" title="Ján Horecký (jazykovedec)">
Ján Horecký (jazykovedec)

Prof. PhDr. Ján Horecký, DrSc. (* 8. január 1920, Stupava – † 11. august 2006, Stupava) bol slovenský jazykovedec (všeobecná jazykoveda, sémantika, terminológia, gramatika, slovotvorba, štylistika, jazyková kultúra, fonológia latinčiny a i.).
V rokoch 19391944 študoval odbor slovenský jazyk – latinský jazyk na Filozofickej fakulte Slovenskej univerzity v Bratislave. Po skončení vysokoškolských štúdií začal pracovať vo vtedajšom Jazykovednom ústave Slovenskej akadémie vied a umení v Bratislave.
Okrem slovenčiny sa zaoberal aj češtinou, maďarčinou, latinčinou, starogréčtinou, umelými jazykmi a neskôr aj lingvisticky a sociolingvisticky zaujímavým rómskym jazykom, čo vyústilo do monografií, ktoré napísal spolu s dcérou, indologičkou Annou Rácovou.

</doc>
<doc id="94575" url="https://sk.wikipedia.org/wiki?curid=94575" title="Hormón">
Hormón

Hormón (z gr. "hormaó" – poháňam) je látka, ktorá v mnohobunkových organizmoch (rastliny, živočíchy, huby, riasy...) slúži na chemickú signalizáciu medzi rôznymi bunkami alebo skupinami buniek.
Je trieda regulačných biomolekúl / biologických chemikálii produkovaných špecifickými bunkami, žľazami a/alebo väzivom v špeciálnych častiach organizmu. Následne sú transportované do ostatných častí organizmu s cieľom ovplyvniť škálu psychologických a behaviorálnych aktivít, ako sú napríklad kontrola nálady, trávenie, metabolizmus, rast, a reprodukcia. Vo všeobecnosti je na zmenu metabolizmu bunky potrebné iba malé množstvo hormónu. V pointe je to chemický informátor, ktorý transportuje/prenáša signál z jednej bunky do druhej. Všetky mnohobunkové organizmy produkujú hormóny, rastlinné hormóny sa nazývajú aj fytohormóny. Hormóny u živočíchov sú často transformované krvou. Na prítomnosť hormónu reagujú len bunky, ktoré majú špecifický proteín na svojom povrchu, ktorý reaguje s hormónom. Hormón sa naviaže na proteínový receptor, čím aktivuje signálnu dráhu, čo má v konečnom dôsledku za následok špecifickú bunkovú odpoveď. 
Molekuly endokrinných hormónov sú uvoľňované priamo do krvného obehu, prevažne do fenestrovaných kapilár. Hormóny s parakrinou funkciou sa voľne rozptyľujú do medzibunkového priestoru v blízkosti cieľovej skupiny buniek. 
Množstvo exogénnych chemických zlúčenín, prírodných aj umelých, má na človeka a živočíchy efekt podobný ako hormóny. Ich interakcia so syntézou, sekréciou, transportom, viazaním, aktivitou alebo elimináciou prírodných hormónov v tele môže zmeniť homeostázu, reprodukovateľnosť, vývoj, a/alebo správanie, rovnako ako endogénne hormóny. 
Hormóny ako signály.
Hormonálne signály zahŕňajú nasledovné:
Interakcia s receptorom.
Väčšina hormónov spúšťa bunkovú odpoveď spojením sa so špecifickým receptorom, ktorý je buď intracelulárny alebo membránovy. Bunka môže mať viacero rôznych receptorov pre ten istý hormón a tieto môžu aktivovať rôzne biochemické dráhy. 
Pre mnoho hormónov, vrátane väčšiny proteínových hormónov, je receptor ukotvený v plazmatickej membráne a končí na povrchu bunky. Interakcia medzi hormónom a receptorom väčšinou spúšťa kaskádu sekundárnych vplyvov vo vnútri bunky. Táto často zahŕňa fosforyláciu alebo defosforyláciu rôznych proteínov nachádzajúcich sa v cytoplazme, zmenu permeability membrány alebo zmenu koncentrácie intrabunkových molekúl, ktoré môžu pôsobiť ako poslovia druhého radu (napr. cyklický AMP). Niektoré hormóny interagujú s medzibunkovými receptormi lokalizovanými v cytoplazme alebo jadre pomocou medzibunkovej reakčnej cesty. 
Steroidné hormóny a hormóny štítnej žľazy majú receptory lokalizované v cytoplazmatickej membráne cieľovej bunky. Aby sa hormón mohol nadviazať na receptor, musí preniknúť cez bunečnú membránu dovnútra bunky. Môže to urobiť, pretože je rozpustný v tukoch. Následne vzniknutý komplex hormón–receptor sa presúva do bunkového jadra, kde sa naviaže na špecifickú časť DNA, čím pôsobí na aktivitu génov, a to tak, že ju buď zvyšuje alebo znižuje. To má vplyv na syntézu proteínu. Nie všetky steroidné receptory sa však nachádzajú len vo vnútri bunky. Niektoré sú spojené s bunkovým povrchom. 
Dôležitý faktor vplyvu hormónu je koncentrácia, ktorú musí hormón dosiahnuť v okolí receptora, aby bola aktivovaná signálna dráha. Efektivita komplexu hormón–receptor je ovplyvnená troma faktormi:
Množstvo hormónu k dispozícii na vytvorenie komplexnej zlúčeniny je väčšinou najdôležitejší faktor pri určovaní množstva, kedy sa aktivuje signálna dráha. Množstvo hormonálnych molekúl, ktoré sú k dispozícii pre väzbu, je určené koncentráciou hormónu. Koncentrácia hormónu je závislá od produkcie biosyntetizujúcich buniek. Rovnako aj množstvo receptorov na povrchu bunky sa tiež môže líšiť, a môže sa líšiť aj úroveň afinity receptorov voči danému hormónu. Napríklad estrogén má oveľa menšiu citlivosť receptorov ako pre kurzorové hormóny.
Fyziológia hormónu.
Väčšina buniek je schopná produkovať jeden alebo viac hormonálnych molekúl. Tieto slúžia ako signálne molekuly pre bunky v okolí, a takto ovplyvňovať ich rast, funkciu alebo metabolizmus. Klasické hormóny produkované bunkami endokrinného systému, ktoré boli spomenuté doteraz, sú produktom buniek, ktoré slúžia na reguláciu celého organizmu. Tieto môžu okrem celotelového pôsobenia, pôsobiť aj lokálne.
Intenzita biosyntézy hormónu a jeho sekrécia je často regulované homeostatickou negatívnou spätnou väzbou. Tento mechanizmus je závislý od faktorov, ktoré majú vplyv na metabolizmus a exkréciu hormónu. To znamená, že zvýšená koncentrácia hormónu sama o sebe nemôže spustiť negatívny spätný mechanizmus. Negatívna spätná väzba musí byť spustená nadprodukciou účinku, ktorý má daný hormón. 
Sekrécia a inhibícia produkcie hormónu môže byť ovplyvnená:
Nedávno identifikovaná trieda hormónov je napríklad skupina hormónov hladu – ghrelin, orexin, a PYY 3 – 36 a skupina hormónov presýtenia cholecystokinin, leptin, nesfatin-1, obestatin.
Aby bolo možné hormóny uvoľňovať rýchlo do obehu, hormón syntetizujúce bunky môžu produkovať a ukladať biologicky neaktívne hormóny vo forme pre- a prohormonu. Tieto môžu byť rýchlo premenené na aktívnu formu ako reakcia na určitý stimul. 
Eikosanoidy sú považované za lokálne pôsobiace hormóny.
Efekt hormónov.
U cicavcov.
Hormóny majú nasledujúce účinky na telo:
Hormóny tiež môžu regulovať produkciu a uvoľňovanie ďalších hormónov. Hormonálne signály kontrolujú vnútorné prostredie tela pomocou homeostázy.
Chemické triedy hormónov.
Keďže hormóny sú definované funkčne, nie štrukturálne, môžu mať rôznu chemickú štruktúru. Hormóny sa vyskytujú v mnohobunkových organizmov. Podobné zlúčeniny sú prítomné aj u jednobunkových organizmov a môžu mať funkciu signálnych molekúl, ale neexistuje konsenzus, či tieto zlúčeniny možno nazývať hormónmi. 
Živočíchy.
Hormóny stavovcov sa delia na tri chemické kategórie:
Tieto triedy hormónov sa dajú nájsť aj u iných živočíchov. Napríklad u hmyzu a kôrovcov existuje hormón s nezvyčajnou chemickou štruktúrou v porovnaní s inými živočíšnymi hormónmi.
Rastlinné hormóny.
Rastlinné hormóny (tiež nazývané fytohormóny alebo rastové látky) sú chemické zlúčeniny, ktoré sa tvoria v rastlinách v malej koncentrácii, vylučujú do okolia buniek, transportujú do inej časti rastliny a tam vyvolávajú určitý efekt. Sú to signály komunikácie medzi bunkami.
V cieľových bunkách vstupujú hormóny do špecifickej väzby s určitými bielkovinami, ktoré nazývame receptory. Následne sa spúšťa reťazec reakcií, ktoré vedú ku charakteristickej odpovedi cieľovej bunky. Mechanizmus fungovania hormónov v rastlinách je veľmi podobný mechanizmu hormonálneho účinku u živočíchov (vrátane človeka).
Farmakológia.
Veľa hormónov a ich analógy sa používajú v medicíne. Najčastejšie je predpisovaný estrogén a progesterón (ako metóda hormonálnej antikoncepcie a ako metóda nahradzujúca hormóny – pri menopauze. Tyroxin (pri nefungujúcej štítnej žľazy) a steroidy (na autoimunitné ochorenia, a niekoľko ďalších respiračných ochorení). Inzulín sa používa diabetikmi. Lokálne prípravky používané v ORL často obsahujú farmakologikcý ekvivalent adrenalínu, zatiaľ čo steroidy a masti s vitamínom D sa hojne využívajú v dermatológii. 
Farmakologická dávka hormónu je v medicíne dávka, ktorá je väčšia ako prirodzene sa vyskytujúce množstvo hormónu v ľudskom tele. Efekt farmakologicky použitého hormónu môže byť iné ako reakcia tela na vlastný hormón. Tento umelý hormón môže mať terapeutické a potenciálne aj nežiaduce účinky. Príkladom je farmakologické použitie glukokortikoidu na potlačenie zápalu.

</doc>
<doc id="94578" url="https://sk.wikipedia.org/wiki?curid=94578" title="Idea">
Idea

Idea (gr. idea, eidos) je významový útvar hojne tematizoavný a reflektovaný v európskej filozofii počnúc Platónom. Ideu vyčleňujú z významového univerza obyčajne ako význačný, orientujúci, kľúčový ap. významový útvar. Predstava o tom, ako idea existuje, či jestvuje len vo vedomí, alebo či jestvuje nezávisle od vedomia a pod., je vždy zahrnutá do výsledku reflexie idey.
Výsledok reflexie idey závisí od kategórií a iných významových útvarov, ktoré v tejto reflexii intervenujú: tak napríklad v Aristotelovej reflexii idey sa uplatňuje rozhodujúcou mierou pojem silotvornosti a formotvornosti (idey sú podľa neho kraft- und formbildungsbegabt) .
Názory filozofov.
Augustinus.
Podľa Augustina je idea pravzor všetkého bytia v Božom duchu. Odrazom a uskutočnením týchto pravzorov je stvorený svet.
Aristoteles.
Podľa Aristotela je idea večná forma existujúca neoddeliteľne od veci, ktorej je všeobecno imanentné.
Filon z Alexandrie.
Podľa Fila z Alexandrie je idea nástroj Boha, pomocou ktorého sprostredkúva konečnému svetu svoju dokonalú podstatu. Idea je plán Boha, podľa ktorého tvorí svet. Idey sú odrazom, napodobeninou boha.
René Descartes.
Idea je podľa Descarta prvok nášho ducha, nášho vedomia, ktorý má zdroj v ňom samom a ktorý riadi naše poznanie pravdy.
Hegel.
Idea je podľa Hegela forma myslenia a poznania a ich predmetu. Idea je výrazom jednoty myslenia a predmetu, subjektu a objektu.
Hume.
Idea je podľa Humeho kópia pôvodného dojmu, ktorý nachádzame v našom vedomí. Idey sú obrazy vecí a veci sú príčinami ideí.
Kant.
Podľa Kanta je idea rozumový pojem, ktorý riadi a orientuje (reguluje) čínnosť umu. Preto Kant prisudzuje ideám regulatívnosť, hovorí o "regulatívnych ideách". Vychádzajúc viac alebo menej zreteľne z Kanta sa idea kládla a kladie do protikladu k "bytiu" - ako ideál, želanie, projekt.
Locke.
Podľa Locka je idea prvok alebo útvar vedomia, ktorého zdrojom je koniec koncov vnímanie. Pritom, podľa Locka, poslednými prvkami, na ktoré možno ešte rozložiť náplň vedomia, sú jednoduché idey: jednoduché idey sú materiál, ktorý spracúva myseľ a bez ktorého by bola iba strojom bežiacim naprázdno. Locke neraz strieda hovorenie o idei s hovorením o tom, čoho idea je ideou. Tak napríklad hovorenie o idei pevnosti strieda hovorením o pevnosti. Medzi ideou pevnosti a pevnosťou je asi taký rozdiel, ako medzi predstavou vody a vodou: predstavou vody smäd neuhasíme. To však neznamená, že text, kde sa strieda výraz "idea pevnosti" s výrazom "pevnosť" a pod., je nezaujímavý alebo neinšpirujúci.
Platon.
Idea je podľa Platona zmysel všetkého bytia, základný prvok sveta ideí. Prinajmenšom v jednom významnom období svojho života sa Platon domnieval, že idey sú oddelené od duše alebo ducha i od fyzických a prírodných vecí a sú mimo nich. (Neskôr Platon toto chápanie zmenil.) Idey sú večné predobrazy esencií (bytností) vecí. Mnohosť ideí je zhrnutá v jednej idey dobra a krásy, ktorá ako idea všetky ostatné idey prevyšuje. Táto idea je absolútnom (božstvom). V podobenstve o jaskyni zastupuje túto ideu slnko, zatiaľ čo prírodné veci v slnečnom svetle predstavujú oné početné idey. Platon sa domnieva, že prvky ideí sú prvkami všetkých vecí. Idea je čosi jednotlivo-všeobecné, iba dočasne prebývajúce vo veciach vonkajšieho sveta. Idea je čímsi samobytným, zduchovneným, schopným pohybu, čo je ďalej príčinou všetkého jednotlivého vo vonkajšom svete. Každá vec je následkom nejakej príčiny - idey. Tieto príčiny trvajú v určitom presne ustálenom hierarchickom poridaku, na vrchole ktorého je dobrá idea.
Plotinos.
Podľa Plotina je idea prvok svetového rozumu, ducha, duchovného sveta, pochádzajúci z
božského vyžarovania, z emanácie jedna. Idey, pokiaľ sú inteligibilné, t. j. zrozumiteľné, nie sú nadradené rozumu, ba ani nie sú mimo rozumu. Idey sú s rozumom jedno a rozum (inteligencia) poznávaním (stykom s ideami) postupne sám seba odhaľuje, súc v podstate "mnohopočetné jesno".
Stoicizmus.
Idea v stoicizme je číra abstrakcia, ktorá reálne nejestvuje a je len názvom.
Druhy ideí.
Idea Boha.
Idea Boha je významový útvar, ktorý Immanuel Kant vyčlenil z významového univerza ako
regulatívnu ideu jednotiaceho bodu totality všetkých predmetov skúsenosti vôbec.
Idea dobra.
Idea dobra podľa Platona je idea, ktorá v hierarchii ideí zaujíma miesto na vrchole. Idea dobra sa prirodzene rozdeľuje a vďaka svojej dobrote je čímsi tvorivým, je prvou a
najvyššou príčinou všetkých ostatných ideí hierarchicky nižších, ako aj jednotlivych vecí, ktoré ich odzrkadľujú. Idea dobra je prvým, najvyšším a konečným princípom sveta. Idea dobra má funkciu demiurga všetkého súcna, stvoriteľa organického i anorganického sveta, najvyššieho zákonodarcu, obsahujúceho v sebe dokonalé, ideálne poznanie všetkého, čo je. Idea dobra je prvá a absolútna príčina všetkého súcna a všetkého konania. Priblíženie sa k idei dobra je šťastie.
Idea duše.
Idea duše je významový útvar, ktorý Immanuel Kant vyčlenil z významového univerza ako regulatívnu ideu jednotiaceho bodu totality vnútornej skúsenosti.
Idea filozofická.
Idea filozofická podľa Kuhna je súčasť konceptuálneho aparátu vedca, zložka paradigmy, ktorú uznáva vedecké spoločenstvo.
Idea mesiáša.
Idea Mesiáša je významový útvar v mnohých náboženstvách a oslobodzovacích hnutiach, ktorým sa mieni spasiteľ, osloboditeľ poslaný Bohom; kresťanstvo túto ideu prevzalo z judaizmu.
Idea sily.
Idea sily podľa Locka je jednoduchá idea, ktorú získavame zmyslovým vnímaním a reflexiou. Keď totiž sami na sebe pozorujeme, že myslíme a môžeme myslieť, že môžeme ľubovoľne pohybovať rozličnými časťami svojho tela, ktoré boli v pokoji, a keď sa naše zmysly každú chvíľu stretávajú s následkami, ktoré si prirodzené telesá navzájom spôsobujú - ziskavame ideu sily týmto dvojakým spôsobom.
Idea stvorenia z ničoty.
Idea stvorenia z ničoty sa objavuje až v helenistickom období.
Idea sveta.
Idea sveta je významový útvar, ktorý Kant vyčlenil z významového univerza ako
regulatívnu ideu totality vonkajšej skúsenosti.

</doc>
<doc id="94580" url="https://sk.wikipedia.org/wiki?curid=94580" title="Absolútna idea">
Absolútna idea

Absolútna idea podľa Hegela je rozvinutie pojmu do plnosti konkrétnej totality, absolútna a úplná pravda, idea mysliaca samu seba. V absolútnej idei dosahuje absolútno svoje plne konkrétne bytie, opúšťa slobodné médium čistého myslenia a prechádza do prírody ako svojho inobytia.

</doc>
<doc id="94581" url="https://sk.wikipedia.org/wiki?curid=94581" title="Horolezectvo">
Horolezectvo

Horolezectvo alebo alpinizmus alebo alpinistika je športová činnosť zameraná na vystupovanie a zliezanie vysokých vrchov a skál. Horolezectvo je prekonávanie skalných a ľadovcových horských terénov (skaly, ľady, hory) lezením pomocou horolezeckého výstroja.
V širšom zmysle sa ako horolezectvo chápu aj (vysoko)horské túry a podobné činnosti.
Horolezectvo umožňuje rojčiť: človek má pri ňom pocit, že odstraňuje zákony zemskej príťažlivosti, že sa ako archanjel približuje k nebu.
Dejiny.
Spočiatku slúžilo hlavne na praktické účely ako bolo prírodovedecké bádanie. Bolo spojené s cestovateľstvom, na vojenské účely a pod. Ako odvetvie športu sa rozvíjalo od 19. storočia najmä v Alpách. Dobíjanie svetových veľhôr sa začalo začiatkom 20. storočia. Do roku 1944 zdolali horolezci takmer 30 vrcholov, ktorých výška presahovala V roku 1950 s pomocou kyslíkového prístroja francúzski horolezci Maurice Herzog a Louis Lachenal ako prví ľudia vyšli na Annapurnu, prvý pokorený kopec vysoký viac než 29. mája 1953 Novozélanďan Edmund Hillary so šerpom Tenzingom Norgayom zdolali najvyššiu horu sveta Mount Everest vysokú 

</doc>
<doc id="94582" url="https://sk.wikipedia.org/wiki?curid=94582" title="Adekvátna idea">
Adekvátna idea

Adekvátna idea (podľa Barucha Spinozu) je idea zhodná, primeraná.

</doc>
<doc id="94583" url="https://sk.wikipedia.org/wiki?curid=94583" title="Horoskopia">
Horoskopia

Horoskopia je časť astrológie, ktorá sa zaoberá zostavovaním horoskopov.

</doc>
<doc id="94585" url="https://sk.wikipedia.org/wiki?curid=94585" title="End of the Century">
End of the Century

End of the Century je piaty štúdiový album americkej punk rockovej skupiny The Ramones. Jeho nahrávanie prebiehalo v máji 1979 a vyšlo až vo februári 1980. Producentom albumu bol Phil Spector a vyšlo u Sire Records. V rebríčku Billboard 200 sa umiestnilo najlepšie na 44. priečke.

</doc>
<doc id="94586" url="https://sk.wikipedia.org/wiki?curid=94586" title="Miklós Horthy">
Miklós Horthy

Rytier Miklós Horthy de Nagybánya (, ) (* 18. jún 1868, Kenderes, Uhorsko – † 9. február 1957, Estoril, Estado Novo) bol rakúsko-uhorský admirál, maďarský politik a v rokoch 1920 – 1944 správca ríše (regent) Maďarska. Počas 2. svetovej vojny (v apríli 1941) sa Maďarsko stalo členom Osi. Na jej konci (1944) sa Horthy snažil zachrániť samostatnosť Maďarska separátnou kapituláciou Spojencom. Bol internovaný v Nemecku a vládu prevzala fašistická strana Šípových krížov. Po skončení vojny, so súhlasom veľmocí, odišiel do portugalského exilu, kde v roku 1957 zomrel. Jeho ostatky boli v roku 1993 prevezené do Maďarska.
Život.
Mladosť a kariéra vo vojenskom námorníctve.
Miklós Horthy pochádzal zo šľachtického kalvínskeho rodu s predikátom "de Nagybánya" (Baia Mare v Rumunsku). V mladosti veľa cestoval po svete a pôsobil ako rakúsko-uhorský diplomat v Turecku a ďalších štátoch. Medzi rokmi 1908 a 1914 pôsobil ako osobný tajomník rakúskeho cisára Františka Jozefa I., ktorého si osobne veľmi vážil.
Počas prvej svetovej vojny sa vyznamenal v Rakúsko-Uhorskom vojnovom loďstve, najprv vo funkcii kapitána na krížniku Novara, neskôr ako admirál. Počas vojny sa mu v niekoľkých bitkách podarilo opakovane poraziť talianske vojnové loďstvo, v bitke o úžinu Otranto v Jadranskom mori bol ranený. Vďaka vojenským úspechom bol v marci 1918 povýšený do hodnosti vrchného veliteľa vojnového loďstva monarchie. V tejto funkcii však zostal iba do 31. októbra 1918, keď mu cisár Karol I. nariadil vzdať sa námornej flotily v prospech novo vzniknutého Štátu Slovincov, Chorvátov a Srbov. O deň neskôr 1. novembra 1918 sa stal generálporučíkom. O 10 dní skončila vojna a on sa tak stal posledným veľiteľom kráľovskej flotily. Veliteľ už bez loďstva sa stiahol na svoje panstvo Kenderes. Aj potom nosil uniformu a zdôraňoval svoju „rytierskosť“. 
Medzivojnové obdobie.
Po konci prehratej prvej svetovej vojny 11. novembra 1918 zaniklo Rakúsko-Uhorsko a s ním aj Uhorské kráľovstvo (Uhorsko). Rokovania víťazných mocností s Rakúskom boli ukončené 10. septembra 1919 podpísaním saintgermainskej zmluvy. 27. novembra 1919 podpísalo Bulharsko neuillyskú zmluvu. S Maďarskom bola podpísaná 4. júna 1920 trianonská zmluva, ktorá potvrdila podobu jeho hraníc určených Dohodou. Po rozdelení veľkého Maďarska (maďarsky Nagy-Magyarország) získalo jeho územie Československo, Kráľovstvo Srbov, Chorvátov a Slovincov, Rumunsko a Rakúsko. Gróf Mihály Károlyi sa 16. novembra 1918 stal prezidentom samostatnej Maďarskej republiky. Horthy bol v tomto období na strane porazených a vo svojich pamätiach dokonca kritizuje Károlyiho, že sa separoval od Rakúska a žiadal separátnu dohodu, čo nakoniec podľa Horthyho bol dôvod maďarských územných strát v trianonskej zmluve.
Už v novembri 1919 došlo k prvým stretom v maďarsko-československej vojne a 15. novembra 1918 vydala maďarská vláda vyhlásenie proti postupu českých jednotiek na Slovensko a sama tam vyslala vojenské oddiely. Vzájomná vojna trvala od roku 1918 až do augusta 1919. 
Po tom, ako sa v roku 1919 dostal v Maďarsku k moci Béla Kun a ustanovil v Budapešti tzv. Maďarskú republiku rád (MRR) podľa sovietskeho vzoru, bol Horthy ako uznávaný vojnový hrdina poverený kontrarevolučnou vládou, ktorá vznikla 10. apríla 1919 v meste Szeged na juhu Maďarska (pod kontrolou francúzskej armády), k organizácii a vedeniu Národnej armády (maďarsky: "Nemzeti Hadsereg"). 
5. júla 1919 bol Horthy zvolený za čestného prezidenta Maďarského zväzu národnej obrany (maďarsky "Magyar Országos Véderő Egylet - MOVE") v segedínskom divadle. 13. júla 1919 bol menovaný za hlavného veliteľa Národnej armády (jednotky vytvorené z oddielov protikomunistických dôstojníkov organizované neskorším ministrom obrany Gyula Gömbösom).  Ambiciózny Horthy sa so svojou armádou osamostatnil od segedínskej vlády a prešiel do juhozápadného Maďarska (Siófok), kde sa vojsko rozrástlo asi na 30-tisíc mužov a postupne preberal vládu nad stále rozsiahlejším územím a to so súhlasom Trojdohody a s misiou obnoviť poriadok v Maďarsku. 
Horthyho armáda sa nakoniec nezúčastnila žiadnych bojov, pretože so súhlasom Trojdohody bolo Maďarsko vojensky obsadené Rumunskom, ktorému sa podarilo režim Bélu Kuna poraziť. Rumunsko začalo vojenské operácie 16. apríla, Československo potom 27. apríla 1919. Maďarská Červená armáda zahájila útok na postupujúce československé jednotky a podarilo sa jej obsadiť veľkú časť južného a východného Slovenska. Rumunská a československá armáda prešli do protiútoku. Pred hroziacou porážkou pristúpila MRR na rokovanie a jej zástupcovia súhlasili so stiahnutím vojsk z nemaďarských území. 
Recipročne zase požadovali stiahnutie rumunských vojsk od Tisy na východ, ktoré dobyla rumunská armáda. Medzi Maďarskom a Československom bolo 24. júna 1919 vyhlásené prímerie a 29. júna 1919 bola v Bratislave uzavretá dohoda o stiahnutí maďarskej Červenej armády z územia Slovenska. 6. augusta 1919 vstúpili jednotky rumunskej armády do Budapešti a niekoľko mesiacov v nej zotrvali. 
Po odchode rumunskej armády z Budapešti 14. novembra 1919 vstúpil do mesta triumfálne Horthy a jeho Národná armáda. Táto udalosť sa v mytologizovanej forme stala jedným z pilierov neskoršieho horthyovského režimu. Vodca národa prišiel na bielom koni a na čele svojich hrdinských vojakov oslobodil hlavné mesto spod boľševického jarma. Rumunská armáda na základe pokynov Trojdohody opustila definitívne Maďarsko 25. februára 1920. Národnú armádu väčšinou sprevádzal s Horthyho tichým súhlasom "biely teror" (opak červeného teroru komunistov), ktorého obeťou sa okrem komunistov stávali aj nevinní ľudia, ktorí s republikou rád nemali nič spoločné vrátane mnohých Židov.  Odhaduje sa, že do roku 1921 bolo zavraždených cca 30 000 nevinných ľudí. Dôsledkom bojov boli aj zlé vzťahy s väčšinou susedných štátov, čo viedlo neskôr k tomu, že 14. augusta 1920 Česko-Slovensko a Kráľovstvo Srbov, Chorvátov a Slovincov podpísalo vojenskú obrannú zmluvu (Malá dohoda), ktorá boli orientovaná proti Maďarsku a ku ktorej sa neskôr pridalo aj Rumunsko.
1. marca 1920 obnovilo maďarské národné zhromaždenie, v ktorom mali výraznú prevahu konzervatívne sily monarchiu s názvom Maďarské kráľovstvo (v maďarčine je výraz zhodný s výrazom Uhorské kráľovstvo). Rozhodli sa však nepovolať posledného rakúskeho cisára Karola I. (ktorý bol zároveň posledný český kráľ Karol III. a posledný uhorský kráľ Karol IV.), ktorý by mal inak na uhorskú korunu nárok. Miesto neho bol admirál vo výslužbe a vojnový hrdina Horthy vyhlásený za tzv. Regenta Maďarska, pričom sa stal hlavou štátu na neobmedzenú dobu. V marci a v októbri 1921 sa síce Karol I. pokúsil znovuzískať uhorský trón (prvýkrát formou presvedčovania, druhýkrát aj ozbrojenou silou), oba pokusy však Horthy prekazil (pri druhom porazil pri Budapešti armádu, ktorú si Karol požičal v Šoproni od plukovníka Antona Lehára) a koncom roku (6. decembra) nakoniec Habsburgovcov oficiálne zákonom detronizoval. Karol I. bol prinútený odísť do exilu na ostrov Madeira a Horthy zostal regentom nasledujúcich 24 rokov, kedy vládol maďarskému „kráľovstvu bez kráľa“. 
Trianonskou zmluvou z roku 1920 stratilo Maďarsko 71,5 % predchádzajúceho územia a štvrtina až tretina Maďarov sa ocitla mimo Maďarska. Naopak v roku 1930 v Maďarsku, napriek zmenám hraníc, podľa oficiálnych údajov žilo ešte stále 477 153 Nemcov (resp. 811 770 nemecky hovoriacich), 104 819 Slovákov (resp. 399 170 slovensky hovoriacich) či 54 360 Chorvátov a Srbov (resp. 82 003 srbochorvátsky hovoriacich). Hlavným cieľom štátu bola obnova Uhorska, alebo aspoň pripojenie časti území susedných štátov a maďarizácia (už v roku 1920 bol prijatý prvý protižidovský zákon o počte židovských študentov - numerus clausus).
Horthyho Maďarsko sa v zahraničnej politike orientovalo predovšetkým na Taliansko, neskôr sa stalo voľným spojencom nacistického Nemecka. Významnou mierou sa podieľalo na okyptení Československej republiky v roku 1938. Na čele okupačných vojsk vtiahol na južné Slovensko, ktoré podľa výsledkov (prvej) Viedenskej arbitráže (podpísaná 2. novembra 1938) zabralo Maďarsko. Obsadzovanie južných oblastí Slovenska maďarským vojskom prebiehalo medzi 5. až 10. novembrom 1938, pričom akcia vyvrcholila príchodom Horthyho na bielom koni do Košíc 11. novembra 1938. Vo svojom príhovore okrem iného sľuboval zvýšenie životnej úrovne a úplnú slobodu jazyka a kultúry. Ešte pred Vianocami 1938 maďarská armáda na okupovanom území zaviedla vojenskú správu. Hlavné námestie v Rimavskej Sobote, nieslo v rokoch 1938 až 1939 názov Horthyho námestie a rovnako Námestie osloboditeľov v Košiciach od 10. november 1938 do roku 1944. Spisovateľ Sándor Márai v novinách "Kassai Ujság" z novembra 1938 napísal: "”Tieto riadky píšem z môjho rodného mesta, za ktorého návrat som sa zasadzoval celou silou mojej vôle a viery a prial som si to tak silne ako nič iného v mojom živote...”, ...” toto mesto je hlboko verné a hrdé a skutočne maďarské ako celých uplynulých šesť storočí. Udržanie jeho maďarského charakteru minulých 20 rokov si vyžadovalo väčšie obete než v uplynulých storočiach...”...”najkrajšie a najmaďarskejšie mesto otvára bránu do prastarej vlasti”. ”Napísal som o ňom romány, citoval som ho v stovkách maďarských a zahraničných novín, opisoval som jeho krásu a maďarskosť...”.”V uliciach desaťtisíce ľudí neúnavne a spoločné volajú: Horthy, Horthy!”."V roku 1938 Horthy podporil zavedenie pomerne prísnej protižidovskej legislatívy, ktorá postupne obmedzovala ich spoločenské uplatnenie.
Druhá svetová vojna.
Miklós Horthy po územnom zisku na úkor Československa, keď v dôsledku (prvej) Viedenskej arbitráže bol k Maďarsku pripojený juh aj juhozápad Podkarpatskej Rusi. Horthy získal súhlas Hitlera na obsadenie vojenskou silou aj ostatného územia Podkarpatskej Rusi. Boje sa začali útokom vojenských jednotiek maďarskej armády nadránom 14. marca 1939 na prístupových cestách k Chustu, hlavnému mestu autonómnej Podkarpatskej Rusi. Vývoj udalostí v Česko-Slovensku (rozpad Československa, vyhlásenie Slovenského štátu, vznik protektorátu) znamenal, že jednotky česko-slovenskej armády dostali z Prahy rozkaz neklásť agresorovi odpor a stiahnuť sa aj s výzbrojou na české územie. Predstavitelia Podkarpatska aj preto 15. marca 1939 vyhlásili samostatnosť nového štátneho celku – "Karpatskej Ukrajiny". 
Maďarská armáda pri postupe narazila na ozbrojený odpor miestnych obyvateľov. Obranné boje s maďarskou presilou viedli vojenské jednotky a domobrana podliehajúce veleniu exekutívy Karpatskej Ukrajiny, skončili víťazstvom maďarskej presily. Maďarsko do 18. marca 1939 obsadilo celé územia. Víťazi zajatcov bez milosti popravovali, resp. ich eskortovali na popravu k jednotkám poľského vojska, s ktorými sa zvítali na hraničných karpatských priesmykoch. Civilov – vlastencov maďarská okupačná moc terorizovala a väznila (vyšetrovňa a mučiareň "Kovner" v Mukačeve, koncentračné tábory Varjú-Lapos (Nyírtelek) a "Kryva"). Je nepravdepodobné, aby Miklós Horthy o tom všetkom nevedel. Po zániku Sovietskeho zväzu (december 1991) oficiálna ukrajinská historiografia vyhodnotila uvedené boje ako prvé boje Druhej svetovej vojny v Európe.
Už 15. marca Maďarsko obsadilo aj časť východného Slovenska. Keďže nenastala žiadna podstatná reakcia, 23. marca začalo z Podkarpatska útok na Slovensko. Priamy vojenský konflikt medzi prvou Slovenskou republikou a Maďarskom, ktorý trval od 23. do 31. marca1939 dostal názov Malá vojna. Maďarsko zaútočilo bez vyhlásenia vojny z okupovanej Karpatskej Ukrajiny. 4. apríla 1939 podpísali obe strany protokol o novej hraničnej čiare. Slovensko stratilo 74 obcí a viac než 40 000 obyvateľov, pričom šlo takmer výlučne o obyvateľov slovenskej a rusínskej, resp. ukrajinskej národnosti.
V roku 1940 sa Maďarsko chystalo vojensky napadnúť Rumunsko, čím by získalo späť územie Sedmohradska (Transylvánie), ktoré bolo pred prvou svetovou vojnou súčasťou Uhorska. Hitler však diplomaticky zakročil, takže Rumunsko Maďarsku odstúpilo polovicu Sedmohradska bez boja (30. apríla 1940 Druhá viedenská arbitráž).
V apríli 1941 sa Maďarsko stalo členom Osi a podieľalo sa vojensky spolu s Nemeckom a Bulharskom na vpáde do Juhoslávie. Onedlho vstúpilo do vojny proti ZSSR. V roku 1942 sa Horthy rozhodol viesť tajné rokovanie so Spojencami. Maďarská delegácia, ktorú viedol Albert Szent-Györgyi, sa niekoľkokrát stretla s britskými diplomatmi v Istanbule.
V januári 1942 bolo na priamy rozkaz niekoľkých maďarských dôstojníkov v regióne Bačka, ktorý je súčasťou Vojvodiny, zavraždený veľký počet srbských a židovských civilistov a ich telá následne nahádzané do Dunaja a Tisy. Horthy bol po vojne braný na zodpovednosť za tento zločin genocídy, o ktorom niektoré zdroje tvrdia, že ho sám schválil.
V roku 1944, v období kedy boli vojská Osi v hlbokej defenzíve a Červená armáda začala priamo ohrozovať východné hranice Maďarska, bol Horthy pozvaný na rokovanie do Klessheimu v Rakúsku. Bola to však len zámienka, pretože Nemci vedeli o Horthyho rokovaniach so Spojencami. V deň návratu Horthyho do Maďarska (19. marca 1944) Wehrmacht obsadil Maďarsko (tzv. operácia Margarethe).
Z celkového počtu 825 000 Židov žijúcich v Maďarsku pred vojnou sa konca vojny dožilo iba okolo 260 000. Deportácie začali 15 mája 1944 (denne asi 12 000 ľudí). Horthy pozastavil deportácie 9. júla 1944 pod tlakom svetovej verejnosti, ktorú spôsobilo hlavne zverejnenie správy Vrbu a Wetzlera o stave v koncentračných táboroch (správa bola vysielaná 15. júna na BBC a vyšla 20. júna v New York Times). Pápež Pius XII. ako aj americký prezident Franklin D. Roosevelt a iní priamo žiadali Horthyho, aby zastavil deportácie ešte v júni 1944. 2. júla 1944 Spojenci zbombardovali Budapešť. Až potom nariadil Horthy deportácie Židov zastaviť.
Po tom, čo v auguste 1944 Rumunsko prešlo na stranu Spojencov, odvolal Horthy nacisticky orientovaných ministrov a vymenoval novú vládu na čele s Gejzom Lakatošom. Horthy nariadil zastaviť deportácie a súčasne začal rokovania so ZSSR. Horthy sa snažil zachrániť samostatnosť Maďarska separátnou kapituláciou. 11. októbra 1944 boli dohodnuté podmienky na zastavenie bojov a vzdanie sa Maďarska Sovietskemu zväzu. 15. októbra 1944 Horthy oznámil ministrom a potom aj občanom rozhlasom koniec vojny. Kapitulácia by odrezala stále ešte bojujúce nemecké jednotky na Balkáne. Nacisti proti tomu zakročili a vyslali do Budapešti v ten istý deň komando Waffen-SS vedené Ottom Skorzenym. Komando sa dostalo priamo na tajné rokovanie o kapitulácii, ktoré sa uskutočnilo v kancelárii riaditeľa dunajského prístavu, z ktorého uniesli Horthyho syna Miklósa mladšieho. Zabaleného v koberci ho lietadlom previezli do Viedne a neskôr do koncentračného tábora Mauthausen. Komando ozbrojené len 4 tankmi prešlo v ten istý deň Budapešťou a obsadilo Budínsky hrad. Horthy bol donútený dementovať svoje vyhlásenie a abdikovať v prospech maďarského fašistu Ferenca Szálasiho, zakladateľa strany Šípových krížov. 17. októbra 1944 bol Horthy eskortovaný osobne Skorzenym do domáceho väzenia na hrad Hirschberg v Bavorsku.
Povojnové obdobie.
V máji 1945 bol zatknutý príslušníkmi americkej armády. Najmä Juhoslávia (Tito) chcela, aby bol Horthy súdený ako vojnový zločinec. Spojenci ho však neobvinili. S tým vraj súhlasil aj Stalin. Horthy bol prepustený 17. decembra 1945 z Norimberského väzenia, kde sa opäť stretol so svojim synom Miklósom a potom v Norimberskom procese vystupoval už len ako svedok. Nasledujúce štyri roky žil v bavorskom Weilheime (finančne ho podporoval napríklad americký veľvyslanec v Maďarsku John Montgomery). V marci 1948 Horthy vypovedal ako svedok v poslednom z dvanástich norimberských procesov proti Edmundovi Veesenmayerovi, nacistickému správcovi Maďarska z roku 1944 (Veesenmayer bol odsúdený na 20 rokov, ale bol prepustený už v roku 1951). Nakoniec sa Horthy usadil v portugalskom Estorile, kde dožil. 
Odsudzoval sovietsky zásah proti maďarskej revolúcii v roku 1956. 
Zomrel 9. februára 1957. Pochovaný bol na svoju vlastnú žiadosť (pokiaľ v Maďarsku vládnu komunisti) v Portugalsku. V roku 1993 boli jeho ostatky prevezené do Maďarska, kde boli pochované na rodinnom majetku v meste Kenderes.

</doc>
<doc id="94588" url="https://sk.wikipedia.org/wiki?curid=94588" title="Hortulanorum">
Hortulanorum

Hort. (z lat. hortulanorum - záhradný) je skratka za názvom pestovanej rastliny s významom "autor (šľachtiteľ) neznámy".

</doc>
<doc id="94590" url="https://sk.wikipedia.org/wiki?curid=94590" title="Horúčka">
Horúčka

Horúčka je telesná teplota nad 38 °C. Príčinou horúčky môže byť každé ochorenie, spojené so zápalovou reakciou – infekčné choroby, nádory, autoimúnne choroby, endokrinné choroby. Horúčka môže byť spôsobená aj poškodením termoregulačného centra v hypotalame, napríklad následkom úrazu, cievnej mozgovej príhody alebo nádoru. Vo všetkých týchto prípadoch je zvýšenie telesnej teploty následkom aktivity termoregulačného centra. To je odlišné od prehriatia organizmu zvonka, pri ktorom sa organizmus snaží telesnú teplotu znižovať.
Telesná teplota pod 38 °C sa označuje ako subfebrília, nad 40 °C ako hyperpyrexia. V minulosti sa teplota označovala podľa priebehu ako trvalá, striedavá, návratná, z tohto označovania sa bežne používa výraz septická horúčka, charakterizovaná výkyvmi o viac ako 2 °C; vzostup teploty býva náhly sprevádzaný intenzívnou triaškou (zimnicou) a je spôsobený náhlym vyplavením baktérii do krvného obehu.
Riadenie telesnej teploty.
Zvýšenie telesnej teploty zariadi termoregulačné centrum v hypotalame na základe viacerých podnetov. Hlavnú úlohu majú látky produkované niektorými typmi buniek – cytokíny, napr.  IL-1, IL-6 a TNF-α (endogénne pyrogény). Reťazec chemických signálov končí na prostaglandíne PGE2, ktorý riadi syntézu cAMP (cyklického adenozínmonofosfátu) v gliálnych bunkách hypotalamu a tento cAMP priamo nastavuje teplotu. (Táto syntéza cAMP môže byť aktivovaná aj nešpecifickými podnetmi – tým sa napríklad vysvetľuje horúčka pri úrazoch mozgu.) V reťazci špecifických bielkovín je zapojený aj enzým COX2 (cyklooxygenáza), cez ktorého inhibíciu fungujú antipyretiká a antiflogistiká – lieky potláčajúce horúčku a zápalovú reakciu. Veľmi účinné nešpecifické pyrogény tvoria aj niektoré baktérie – účinkujú už v nanogramových koncentráciách.
Mechanizmy, ktorými sa zvyšuje telesná teplota, spočívajú jednak v obmedzení výdaja tepla z organizmu, jednak v jeho zvýšenej produkcii, v čom je najúčinnejšia svalová aktivita – pohyb alebo triaška. K zníženiu telesnej teploty slúži hlavne zvýšený výdaj tepla intenzívnejšie prekrvenou pokožkou a potením – odparovaním potu z povrchu tela. Termoregulačné centrum je u väčšiny ľudí nastavené na teplotu 36,5 – 37 °C. Od jeho nastavenia záleží, akú teplotu jedinec vníma ako „normálnu“ a pri akej cíti nepohodu a zapája regulačné mechanizmy. Telesná teplota počas dňa mierne kolíše – ráno je nižšia asi o 1 °C, u zdravých ľudí sa pohybuje v rozmedzí 35 – 37 °C. Zvýšenie telesnej teploty znamená vyššie nároky na energiu – spotreba energie sa u človeka zvyšuje rádovo o desiatky percent. Prioritu v dodávke energie získava imunitný systém: dochádza k rýchlemu deleniu špecifických buniek a obrovskému zrýchleniu tvorby protilátok a cytokínov. Medzi centrálnym nervovým systémom a imunitným systémom fungujú väzby, z ktorých je zaujímavý vplyv cytokínov na správanie cicavcov vrátane človeka: pri horúčke sa stráca chuť do jedenia, znižuje sa telesná aj spoločenská aktivita – dochádza k maximálnemu šetreniu energiou a jej sústredeniu na boj s infekciou.
Význam horúčky pre organizmus.
Nie je jednoznačne preukázané, akým spôsobom pomáha zvýšenie telesnej teploty pri potlačení infekcie. K potlačeniu až zastaveniu rastu mikroorganizmov väčšinou dochádza až pri teplotách okolo 45 °C, čo je pre človeka už teplota nezlúčiteľná so životom. Ďalším predpokladaným mechanizmom je zvýšenie aktivity enzýmov a zrýchlenie tvorby mediátorov a protilátok. Sú aj situácie, kedy horúčka ohrozuje život chorého – chorí na maláriu môžu umrieť počas záchvatu zimnice podobné ako starí pacienti s chorobami srdca pri septickom výstupe teploty pri akejkoľvek vážnej infekcii. Malé deti sú ohrozené febrilnými kŕčmi.
Všeobecne platí, že deti reagujú vysokou teplotou aj na menej závažné infekcie a naopak, starí ľudia môžu prekonávať aj ťažkú infekciu s teplotou niečo málo nad 37 °C. Oslabený organizmus starého človeka dokonca môže podľahnúť závažnej infekcii bez toho, aby zareagoval zvýšenou teplotou.
Príčiny horúčky.
Horúčka spravidla sprevádza zápalovú reakciu organizmu, ale nebýva vždy len prejavom infekcie. Občas je následkom zhubnej choroby - nádoru, leukémie, alebo autoimúnnej choroby (keď organizmus nesprávne rozpoznáva vlastné tkanivo ako cudzie a bráni sa proti jeho prítomnosti). Zápalom organizmus reaguje aj na poškodené vlastné tkanivo, napríklad pri infarkte myokardu. Zvýšenie telesnej teploty sprevádza zvýšenú činnosť štítnej žľazy. Nie veľmi zriedkavé sú horúčky spôsobené liekmi (dokonca aj antibiotikami). Môžu sa vyskytnúť aj pri poškodení termoregulačného centra, napríklad po úraze hlavy alebo cievnej mozgovej príhode.
Meranie telesnej teploty.
Zlatým štandardom pri meraní telesnej teploty je meranie pomocou termočlánku v pľúcnej tepne. Týmto meraním sa dá zistiť najsmerodatnejšia hodnota – teplota jadra ľudského tela. Používa sa však len u kriticky chorých pacientov. Bežne sa meria teplota na rôznych miestach tela, pričom pre každé miesto merania sú hranice normálnej teploty trochu odlišné: horná hranica normálnej teploty v podpazuší je známych 37,0 °C, na ušnom bubienku 37,4 °C, v ústach 37,6 °C, v konečníku 37,8 °C (a horná hranica teploty jadra ľudského tela sa udáva na 37,9 °C), k tomu ešte každý prístroj má svoju vlastnú chybu merania. Táto však býva oproti chybe merania, ktorá vzniká nesprávnym postupom merania, vcelku zanedbateľná. Najčastejšie zdroje chýb sú meranie teploty zvukovodu namiesto ušného bubienka, meranie na nesprávnom mieste úst (alebo po vypití chladného alebo naopak horúceho nápoja), vypadnutý teplomer z podpazušia, príliš krátke meranie. To všetko môže znamenať odchýlku aj o celý stupeň, a nesprávne meranie kožnej teploty ešte väčšiu (aj keď chyba prístroja je tu minimálna).
Liečba horúčky.
Správnym postupom je zistenie a vyliečenie príčiny horúčky, toto však nie je možné okamžite. (Ani samotné podanie antibiotika pri infekcii priamo nevedie k okamžitému zníženiu telesnej teploty.) Keďže však horúčka spôsobuje pacientovi nepohodlie, prípadne ho môže aj ohroziť, používajú sa lieky na jej zníženie. Liečba horúčky väčšinou nie je bezpodmienečne nutná, ale pre väčšinu pacientov prináša úľavu. Keďže však nejde o liečbu kauzálnu, teda liečbu príčiny choroby, ale len o liečbu symptomatickú, teda s účelom zmierniť príznaky, mala by byť podávaná len v potrebnej miere. Ústup ťažkostí dosiahnutý liečbou by nemal byť zneužitý na neprimeranú fyzickú záťaž – následky v podobe zhoršenia alebo predĺženia choroby sú pravdepodobné.
Pri horúčke je zvýšenie telesnej teploty dané nastavením termoregulačného centra v mozgu. Organizmus si udržuje zvýšenú teplotu podľa neho a proti ochladzovaniu bojuje (na rozdiel od hypertermie, prehriatiu zvonka, kedy ochladzovanie vníma ako priaznivé). Je teda potrebné v prvom rade liekmi zmeniť nastavenie termoregulačného centra (čo pri prehriatí nefunguje, pretože termoregulačné centrum samo od seba proti zvýšenej telesnej teplote bojuje). Potom pomáha chladenie organizmu – ochladzovanie chladným vzduchom, vlažnou vodou (sprchou) a podobne. Bez ovplyvnenia termoregulačného centra sa pacient chladu bráni a pokusy o ochladenie pociťuje ako nepríjemné (naopak, chorí s horúčkou pociťujú ako príjemné podávanie horúcich nápojov, ktoré im trochu pomôžu dosiahnuť vyššiu telesnú teplotu a zbaviť sa obťažujúcej triašky). Potenie, ľudovo považované za spôsob zbavenia sa horúčky, je v skutočnosti spôsobom, ako sa organizmus zbavuje prebytočného tepla po zmene nastavenia termoregulačného centra liekmi, alebo odstránením pyrogénov z krvi.
Lieky, znižujúce telesnú teplotu pri horúčke sa nazývajú antipyretiká. Používa sa kyselina acetylsalicylová, paracetamol alebo ibuprofen (ale teplotu znižujú aj všetky protizápalové lieky, napr. aj diklofenak). Čo sa týka nežiaducich účinkov, sú to všetko pomerne bezpečné lieky, preto sú dostupné aj bez lekárskeho predpisu. Acetylsalicylová kyselina o niečo znižuje zrážanlivosť krvi, preto sa používa aj na prevenciu kardiovaskulárnych chorôb. Tento účinok sa prejavuje sotva rozpoznateľným predĺžením krvácania po bežných drobných poraneniach. Vážnejší môže byť sklon k vzniku vredov žalúdka a dvanástnika u náchylných ľudí, pre ktorých sú určené zvláštne preparáty. U detí sa posledné desaťročia užívanie acetylsalicylovej kyseliny neodporúča pre možnosť vzniku (veľmi vzácneho)  Reyeho syndrómu, ktorý môže byť ojedinele smrteľný (riziko je však nepatrné). Trochu paradoxne, ako liek prvej voľby, sa zvykne odporúčať paracetamol, ktorý môže u malých detí vyvolať krvné ochorenia – methemoglobinémiu, či hemolytickú anémiu. Pri závažných poruchách funkcie pečene a pri predávkovaní môže spôsobiť aj smrteľnú otravu (toto sa týka predávkovania jednorazovým požitím viac ako jedného balenia paracetamolu alebo ľudí s inou ťažkou chorobou pečene). Nežiaduce účinky ibuprofenu sa pri krátkodobom podávaní vyskytujú minimálne (poškodenie sliznice žalúdka a dvanástnika).
Osobitný problém je horúčka u malých detí a zvlášť kojencov. U veľmi malých detí nebýva teplota do 38 °C závažná a netreba ju liečiť. Ale ľahšie, než u veľkých detí môže stúpnuť až nad 40 °C, kedy už dieťatku hrozia kŕče z teploty. Chladenie sprchou alebo studenými zábalmi (ich správna teplota je 25 °C) je dieťaťu určite nepríjemné a nemusí postačovať. K takémuto opatreniu sa treba uchýliť, až keď teplota stúpne nad 39 °C. Dovtedy mu treba dávať veľa piť, dobre ho poprikrývať a skúsiť lieky proti horúčke. Paracetamol sa smie bežne podávať dieťaťu až od 6 mesiacov, podľa niektorých informácií už od 3 mesiacov, ibuprofen od 3 mesiacov veku. Ďalšia liečba patrí do rúk lekára.
Dlho a vcelku bezvýsledne sa diskutuje o tom, či liečba horúčky neovplyvňuje obrannú reakciu organizmu a nepredlžuje priebeh ochorenia. Nebolo však presvedčivo dokázané ani urýchlenie, ani oddialenie uzdravenia pacientov.

</doc>
