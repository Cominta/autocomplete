<doc id="687176" url="https://sk.wikipedia.org/wiki?curid=687176" title="Kopti">
Kopti

Kopti alebo zriedkavejšie Koptovia sú etnicko-náboženská skupina, potomkovia starovekých Egypťanov, ktorí po 7. storočí postupne do veľkej miery etnicky splynuli s Arabmi. Termín sa spája predovšetkým s obyvateľstvom, ktoré vyznáva kresťanstvo, no najmä do 7. storočia"" termín v literatúre označuje aj pohanov. V modernom období sa zdá, že sa koncept „koptstva“ mení z konfesionálneho konceptu na subetnický. (k definíciám pozri kapitolu #Niektoré názory na Koptov)
Najmä do 14. storočia používali Kopti v literatúre koptský jazyk a koptské písmo, no zároveň boli bilingválni: spočiatku väčšina Koptov ovládala gréčtinu, neskôr arabčinu. Originálny charakter má koptské výtvarné umenie a literatúra. Veľká časť z nich sú veriaci Koptskej staroorientálnej cirkvi. V cirkevnom prostredí používajú Kopti vlastný koptský kalendár, ktorý sa začína rokom 284. Skúmaním koptskej kultúry sa zaoberá koptológia.
Termín kopti (s malým k-) dnes v slovenčine označuje skôr príslušníkov niektorej z koptských cirkví (Koptská staroorientálna cirkev a Koptská katolícka cirkev, prípadne protestantov, ktorí sa identifikujú s egyptským prostredím). Kresťanský element zohrával už v stredoveku dôležitý identifikačný prvok Koptov a vzhľadom na etnické splynutie Koptov s Arabmi, so sebou pojmy úzko súvisia, keďže „kopti“ boli zvyškami nepomoslimčených „Koptov“. Medzi termínmi sa v rámci slovenskej literatúry nie vždy striktne rozlišuje, resp. podobne ako v zahraničnej literatúre splývajú. Pozri aj kapitolu Niektoré názory na Koptov.
Dnes tvoria približne 1014% obyvateľov Egypta, hoci presné odhady sa v jednotlivých prameňoch líšia, podľa oficiálnych sčítaní od 6 mil. (1990), 4 mil. (1993) po 4,4 mil. (2007). Koptské cirkevné autority hovoria (2003) o 9 miliónoch Koptov v Egypte, resp. podľa iných koptských odhadov 10 do 14,5 mil (2010). Podľa "Veľkej ruskej encyklopédie" (2010): "„Najpravdepodobnejší odhad je 7,5 – 8,5 milióna ľudí.“" Celkový počet Koptov vo svete sa odhaduje na 12 až 20 miliónov (2015). Veľké diaspóry sa nachádzajú napríklad v USA, Austrálii, Veľkej Británii či Kanade.
Etymológia.
Ako potomkovia starovekých Egypťanov boli Kopti Grékmi nazývaní: "Aigyptioi" (sg. Άίγυπτος"Aigyptos"). V arabskom jazyku sa pojem zmenil na "al-kipt" (iný prepis: "al-qibṭ"; niekedy aj "al-kubt", "al-qubt"), ktorý prešiel do západných jazykov v podobe "Kopt"/"kopt". Latinčina pozná tvary "Copti", "Cophti" a "Coptitae". Výraz mal pôvodne najmä geografický a etnický charakter, až neskôr sa k nemu pridal charakter náboženský, ktorý bol zvýraznený po moslimskej invázii v 7. storočí. Menej častá teória odvodzuje termín od mesta "Koptos" (dnes "Kift", "Qift") v Hornom Egypte. V minulosti však mesto nepatrilo k významným centrám koptskej činnosti.
Dejiny.
Kopti sú potomkovia starovekých Egypťanov, ktorí hovorili dialektmi neskorého egyptského jazyka známeho ako koptčina. Okrem toho rozprávala väčšina Koptov tiež po grécky, v dôsledku čoho možno starovekú koptskú spoločnosť označiť ako bilingválnu. Egyptská cirkev, ktorej členmi početní Kopti boli, tiež používala v ranom období skôr gréčtinu. Kresťanstvo bolo do Egypta prinesené už v prvom storočí, hoci väčšinu v rámci vierovyznania Egypťanov získavalo len postupne. Prvým biskupom v Alexandrii mal byť podľa tradície Kristov učeník, apoštol Marek. Z dôvodu apoštolskej tradície sa Alexandria stala sídlom patriarchu a v rámci koncepcie pentarchie jej pôvodne patrilo druhé miesto po Ríme. Miestni patriarchovia tiež ako prví užívali titul pápež (dnes sa používa pojem koptský pápež). Veľký význam pre kresťanské spoločenstvo mal egyptský púštny asketizmus. Medzi Koptov sa radia viaceré osobnosti mníšskeho života ako svätý Pachomios, Antonios, Šenuda (Šenúda, Šenúta) či Makarios. Koptom mal byť tiež svätý veľkomučeník Ménas.
V 4. a 5. storočí zohrali koptskí kresťania (alexandrijská škola) významnú úlohu v christologických sporoch. Medzi Koptov sa radia cirkevné osobnosti ako Atanáz Alexandrijský či Cyril Alexandrijský. V teológii sa Kopti postavili predovšetkým na stranu verbálneho monofyzitizmu dnes nazývaného aj miafyzitizmus. Väčšia časť z nich odmietla závery Chalcedónskeho koncilu (451), v dôsledku čoho vznikla v Cirkvi schizma medzi chalcedónskou ortodoxiou (melkiti/melchiti) a Koptskou ortodoxnou cirkvou v spoločenstve s ďalšími orientálnymi cirkvami (sýrski jakobiti, Arméni). Príčiny náboženských rozdielov teológovia a historici často hľadajú v spoločenských a jazykových rozdieloch gréckeho a latinského sveta (chalcedónske kresťanstvo) a orientálneho sveta Egypta, Sýrie či Perzie. V dôsledku tejto krízy identity Egypt ľahšie prijal nadvládu moslimských Arabov, v ktorých videl menších odporcov ich chápania kresťanstva i ich kultúry (pozri aj náboženstvo v Byzantskej ríši). Po dobytí Egypta Arabmi v 7. storočí preto Kopti postupne prestali používať gréčtinu a naopak začali postupne preberať arabčinu. Koptkou bola aj Mohamedova žena Mária, ktorá Mohamedovi porodila krátko žijúceho syna Ibrahima. Egypťania, ktorí konvertovali na islam, už neboli vnímaní ako Kopti, no arabské prostredie k menám konvertitov často pridávalo druhovú prezývku „"al-Kibtí"“.
Hoci Arabi podporovali konverziu Koptov na islam, do vnútorných záležitostí Koptov zasahovali len zriedkavo. Museli však platiť zvláštnu náboženskú daň (džizja), ktorá bola účinným prostriedkom mäkkého nátlaku konverzie chudobných farmárov, ktorí platili aj všeobecnú daň ("charaj"). Práve pre zhoršujúcu sa situáciu Kopti viackrát proti moslimom povstali v rámci bašmúrskych vzbúr (posledná v rokoch 829830). V ranej ére arabskej nadvlády nad Egyptom sa koptčina používala vo verejnej správe.
Mierové spolunažívanie svedčalo postupnej asimilácii, ktorá nabrala na sile najmä počas vlády Fátimovcov, keď s výnimkou vlády al-Hákima žili Kopti v mieri. Počas panovania arabských panovníkov zohrávali Kopti významnú úlohu v moslimskej administratíve a obchode. Na druhú stranu niektorí moslimskí vládcovia Koptov do určitej miery aj prenasledovali. Napríklad sultán Saladin prepustil Koptov z úradov, zakázal im jazdiť na koňoch a nariadil nosiť výrazné oblečenie. Pod zámienkou, že by mohli miesto opevniť križiaci, nechal zbúrať Katedrálu svätého Mareka v Alexandrii. Situácia Koptov sa zhoršila aj za vlády mamlúkov a Osmanov. Skupina povstaní bola potlačená a vzbura v roku 1354 vyústila v hromadnej konverzii na islam. Keďže postupne stále menej Koptov rozumelo starej koptčine, prijala Koptská cirkev najneskôr v 14. storočí arabčinu ako cirkevný jazyk. Koptčina sa v obmedzenom rozsahu (niektoré knihy či časti liturgie) používa dodnes.
Situácia Koptov sa výrazne zlepšila v 19. storočí spolu s modernizáciou Egypta. V roku 1855 bola zrušená náboženská daň (džizja). V modernom období tiež zosilnel vplyv koptských pápežov. Významným reformátorom bol pápež Cyril IV. V roku 1910 bol egyptský premiér koptského pôvodu Butros Gháli zavraždený moslimským partizánom z nacionalistickej strany a zločin viedol k vážnym stretom medzi Koptmi a moslimami. Národnú jednotu obnovila až revolúcia v roku 1919, obe skupiny tiež spolupracovali v rámci národnostne orientovanej strany Wafd (Vafd). Nové odvážnejšie politické smerovanie Koptskej cirkvi však najmä za patriarchátu Šenudu III. vyvolalo spory s moslimskou egyptskou vládou a patriarcha bol tiež na čas vyhnaný. Viacerí Kopti patria k bohatým vlastníkom pôdy v Egypte, hoci niektoré reformy Džamála Násira koptskú komunitu výrazne zasiahli a viedli k vlne emigrácie. Zároveň v 20. storočí Kopti vystavali viaceré chrámy a kláštory. Rozvíjalo sa tiež ekumenické hnutie s katolíkmi. Kopti dodnes zohrávajú významnú úlohu v Egypte a väčšia diaspóra Koptov žije v Severnej Amerike, ale aj v Austrálii, Francúzsku, Taliansku či Veľkej Británii. V 20. storočí vzniklo tiež nacionalistické hnutie, ktoré považuje Koptov za samotný národ a ktoré vytvorilo viacero projektov národného sebaurčenia. Mnohí Kopti sa však pri zachovaní kresťanskej viery stotožňujú s identitou egyptského národa.
Zvyky a tradície.
Od 7. storočia sú Kopti prevažne kresťanmi, väčšina dnes patrí k staroorientálnej Koptskej cirkvi, 165275 tisíc ľudí je katolíkmi a približne 300 tisíc Koptov patrí k protestantskej denominácii. V manželstve zachovávajú monogamiu, pričom rozviazanie manželstva je v Koptskej cirkvi prípustné iba v prípade cudzoložstva. Manželské zväzky uzatvárajú Kopti prevažne medzi sebou, čo podľa J. Shoupa naznačuje, "„že sa považujú za skutočných potomkov starých Egypťanov“" Inou príčinou môže byť (v Koptskej cirkvi, podobne ako aj v mnohých iných kresťanských cirkvách) obťažnosť uzatvorenia kánonického manželstva s nekresťanom. Praktizujú obriezku u chlapcov a dievčat. Na pravú ruku si veľká časť Koptov necháva vytetovať kríž. V minulosti bolo zvykom aj tetovanie dátumu vykonania púte do Jeruzalema. Na vidieku existuje medzi-konfexná prax navštevovania moslimských svätýň a naopak moslimovia navštevujú niekedy chrámy Koptov.
Dodnes sa zachoval staroegyptský sviatok Šam al-Násim (arab. dosl. „čuchanie vánku“), ktorý prezentuje vítanie jari a zvyčajne pripadá na pondelok koptskej Veľkej noci. V Egypte je štátnym sviatkom, ktorý oslavujú kresťania aj moslimovia. Od roku 2002 sú v Egypte štátnym sviatkom tiež koptské Vianoce (7. január). Koptský kalendár sa chronologicky začína v roku 284 (začiatok vlády rímskeho cisára Diokleciána), pričom súčasný letopočet sa označuje skratkou AM ("Anno Martyrum"„éra mučeníkov“). Terminologicky si zachováva staroegyptský ráz. Koptský Nový rok sa začína 11. septembra. Od Arabov sa odlišujú napríklad menami.
Politický status.
V Egypte, kde Kopti prevažne žijú, sú plnoprávnymi občanmi, no podliehajú niekoľkým ústavným obmedzeniam. Prezidentom republiky musí byť napríklad výlučne moslim. Do roku 2005 existovali obmedzenia týkajúce sa výstavby a opráv kostolov a kláštorov, ktoré si vyžadovali súhlas prezidenta.
Hoci sú súčasné vzťahy medzi Koptmi a moslimami prevažne pozitívne, časť Koptov sa obáva nárastu moslimského fundamentalizmu. Aj v 21. storočí sa tiež objavilo niekoľko útokov na koptskú menšinu.
Literatúra.
Koptská literatúra je vo veľkej miere náboženskou literatúrou, no zachovalo sa aj niekoľko pamiatok svetskej literatúry či pamiatky predkresťanských čias (gnostická a manichejská literatúra). Literatúra vyprodukovala viaceré originálne diela, no bola tiež ovplyvnená gréckojazyčnou byzantskou literatúrou a literatúrou jakobitskej Sýrie. Veľkú časť koptských diel preto tvoria preklady z gréčtiny a sýrčiny. Medzi prvé preklady patrili biblické knihy a liturgické texty. Žánrovo ďalej ide predovšetkým o homílie, hagiografie, panegyriky a výroky otcov púšte (tzv. apophtegmata). Medzi originálne diela patrili predovšetkým hagiografie o asketikoch a teologické spisy. Väčšina z nich sa nedochovala.
Myszor člení koptskú patristickú literatúru do piatich období, pričom za vrcholné a najviac originálne obdobie označuje obdobie od 3. storočia do približne druhej polovice 5. storočia (približne do Chalcedónskeho koncilu). Najpôvodnejším asketickým autorom je podľa Myszora Šenúta z Atríbu.
Vo svetskom prostredí sa koptčina používala v byzantskej i arabskej štátnej administratíve. Okrem toho vzniklo v koptčine niekoľko lekárskych, alchymistických, astrologických či cestopisných diel. Príkladom historiografického diela sú "Dejiny alexandrijských patriarchov". V 13. storočí boli vytvárané arabsko-koptské slovníky, ktoré autori prikladali k svojim dielam. Po dobytí Egypta Arabmi sa koptčina naďalej používala ako jazyk teológie, no postupne bola zatláčaná do úzadia arabčinou, až bola z veľkej časti nahradená v 11. storočí, resp. 14. storočí. Koptská literatúra mala vplyv na arabskú kresťanskú literatúru a etiópsku literatúru.
Umenie.
Koptské umenie (aj: koptické umenie) je úzko spojené s kresťanstvom. Nadväzuje na ranokresťanské umenie, ktoré spája s domácimi egyptskými tradíciami a prvkami helénskej kultúry. V niektorých ohľadoch je blízke byzantskému umeniu, hoci vykazuje početné autonómne prvky. Významná je sakrálna architektúra a zvlášť monastiere ako Biely kláštor či Červený kláštor. Chrámy majú podobu rímskej baziliky s byzantskou kupolou, využívajú sa grécke hlavice stĺpov. Vo výtvarnom umení je významné ikonopisectvo, ktoré vyvíja vlastné prvky, no preberá aj prvky sýrskej tradície (bradatý Kristus). Z 9. storočia pochádzajú významné iluminované rukopisy. Vzácne sú koptské textílie. Sochárstvo bolo podobne ako v byzantskom umení obmedzené, rozvíjala sa však slonovinová rezba (alexandrijská škola).
Niektoré názory na Koptov.
Súčasné názory.
K. A. Pančenko (2015; slovenský preklad): "„[...]Neskorší historici preniesli etno-konfesionálny význam termínu do obdobia neskorej antiky a aplikovali ho na domorodé obyvateľstvo Egypta a jeho kultúru 3. až 7. storočia. Takéto používanie slova nie je celkom adekvátne historickým skutočnostiam a vytvára mnoho vedeckých a terminologických problémov[...] Stotožnenie Koptov s egyptskými kresťanmi zakrýva skutočnosť, že kresťanstvo sa stalo náboženstvom väčšiny Egypťanov najskôr v 5. storočí. V rovnakej dobe, pohania a kresťania údolia Nílu 3. až 5. storočia predstavovali sociálne homogénnu masu, ktorá mala mnoho spoločných kultúrnych a každodenných tradícií. Okrem toho kontrast medzi mestským grécky hovoriacim chalcedónskym obyvateľstvom byzantského Egypta a vidieckym koptským, prevažne monofyzitským" [pozn. dnes sa hovorieva skôr o miafyzitizme] "obyvateľstvom, príliš zjednodušuje etno-kultúrny obraz tejto éry. Prvými vodcami monofyzitskej strany boli Gréci a medzi Egypťanmi bolo mnoho prívržencov chalcedónskeho kresťanstva. Napriek tomu sa etnonymum Kopti nevzťahovalo na melchitov, členov alexandrijskej pravoslávnej cirkvi, dokonca ani na tých z nich, ktorí boli miestneho pôvodu a v stredoveku hovorili arabsky. Je charakteristické, že alexandrijský patriarcha, 10. storočie Eutychius (Saíd ibn Bitrík) vo svojej kronike používa slovo „kopti“ niekedy ako etnonymum, pričom spomína Koptov spolu s ďalšími Afričanmi medzi národmi, ktoré sú potomkami Cháma, potom ako označenie monofyzitskej etno-konfesionálnej komunity, ktorú pri opise Arabov stavia proti pravoslávnym „Rúmom“ (Rimanom" [pozn. Byzantíncom]")" [...] "Samotní Kopti sa v stredoveku nevnímali ako uzavretá etnická cirkev. Ich vnímanie seba samých určovali náboženské, nie etnické kategórie. Najčastejšie sebaoznačenie stredovekých Koptov bolo ‘kresťan’. Ak bolo potrebné zdôrazniť odlišnosť od melchitov (Rimanov), nazývali sa kopti pravoslávnymi[...] V oficiálnych dokumentoch koptského alexandrijského patriarchátu 12. storočia existujú aj varianty koptských sebapomenovaní ako ‘jakobitská komunita’, ‘pravoslávna/kresťanská cirkev’, ‘egyptskí jakobiti’" [pozn. termín jakobiti je dnes vlastný najmä sýrskej cirkvi]". Používalo sa aj samotné meno ‘Kopti’, napríklad v cirkevných kánonoch 30. rokov 13. storočia[...]“"
J. M. Lasser (2011; slovenský preklad): "„Slovo Kopt pochádza zo skomoleniny gréckeho výrazu pre "‚"Egypťana"’" (Aigyptos), ktorý označoval (najskôr pejoratívne) rodáka z vnútrozemia mimo grécky hovoriacich prímorských miest. Toto slovo so sebou v ranej byzantskej dobe prinieslo vlnu nesúhlasu a táto aura predsudkov pretrvávala dlho do novoveku, pričom teologickí historici pravidelne predpokladali (bez toho, aby sa pozreli na dôkazy), že koptské kresťanstvo muselo byť nevzdelané, roľnícke a teda nenáročné. Práve koloniálna slepota medzi eurocentrickými komentátormi je príčinou neskorého objavenia sa skutočného významu koptskej teológie[...]“" 
Gawdat Gabra (2009; slovenský preklad): „"Hoci Kopti nikdy nevládli Egyptu, prispeli a dodnes stále prispievajú všetkým aspektom egyptskej kultúry, takže sa dá povedať, že ich história pokračuje až do súčasnosti.“"
Leslie S. B. MacCoull (1991; slovenský preklad): "„Termín Kopti je v skutočnosti pre byzantské obdobie anachronizmus, ale slúži ako označenie tých, ktorí používali koptčinu ako hlavný jazyk (alebo bilingválne spolu s gréčtinou) a ako hlavný nástroj kultúry, myslenia a teológie. Nálepka Kopt nenesie automaticky konfesnú alebo triednu konotáciu. Kopt nebol nevyhnutné roľník, Hornoegypťan (ako opozitum Alexandrijcom) alebo monofyzita; Atanáz a Cyril z Alexandrie boli Koptami rovnako, ako Pachomios alebo Šenuda.“"
Pierre Du Bourguet (1991; slovenský preklad): "„Zadefinovanie slova ‚Kopt’ nie je jednoduchá záležitosť. Pod ‚dáždnikom koptstva’ sa spojili neodôvodnené aplikácie termínu v mnohých okolnostiach, čo viedlo k prekvapujúcej zmesi konotácií. Preto sa stáva nevyhnutná definícia, ktorá zohľadňuje faktické používanie pojmu alebo prijateľné konvenčné používanie" [...] "Slovo ‚Kopt’ vo význame ‚egyptský kresťan’ sa nedá zosúladiť s charakteristikou moderných historikov, ktorí ním v časovom období od tretieho storočia do polovice siedmeho storočia označujú všetkých Egypťanov a nie len tých, ktorí boli kresťania. Táto námietka je o to vierohodnejšia, keď uvážime, že Egypťania sa v 3. storočí o nič viac ako ľudia inde, neprebudil všetci v kresťanstve. Naopak, kresťanstvo až do polovice 5. storočia netvorilo v Egypte väčšinové vierovyznanie. Väčšina populácie vyznávala egyptské pohanstvo a ich vplyv neustúpil naraz. A predsa nemožno týchto pohanských Egypťanov úplne oddeliť od kresťanských Egypťanov. Všetci totiž mali spoločné svoje sociálne postavenie, dane a iné povinnosti, jazyk, a pre niektorých aj magickú či gnostickú literatúru. Pridelenie označenia ‚Kopt’ tejto zmiešanej spoločnosti je extrémne zložité. Pod rúškom zjednodušenia (preto) vznikol len zmätok" [... ; pozn. ďalej opisuje členenie koptov ako kresťanov, pozri úvod] "Zmätok ďalej pridáva aj vyznávanie agnosticizmu niektorými súčasnými Koptmi, čo bez vysvetlenia odstraňuje náboženskú hodnotu zo slova, ktoré si vyvinulo etnicko-náboženský význam“"
Historické názory.
Medzi staršie opisy, ktoré dokresľujú historické (prekonané či dobe poplatné a ideologicky podfarbené) vnímanie Koptov patria napríklad:
heslo „Koptové“ v "Masarykovom slovníku náučnom" (1929), v slovenskom preklade: "„Kopti [sú] kresťanskí potomci starovekých Egypťanov v údolí Nílu, hlavne medzi Asjútom a Isná. Asi 3/4 miliónov hláv. Bránili svoje monofyzitské kresťanstvo proti mohamedánskym Arabom, od ktorých boli preto utlačovaní. Zachovali si (až na jazyk, [...]) pomerne dobre, zvlášť v mestách staroegyptský typ: nízke a široké čelo, kučeravý čierny vlas, ostrý a priamy nos, veľké tmavé oči. Duchovní dodnes nosia tmavý turban. Žijú hlavne v mestách ako obchodníci a úradníci, kým roľnícki [Kopti] sa silne zmiešali s mohamedánskymi feláhmi. Preživší mnohého zlého, nenávidia všetkých ostatných, aj iných kresťanov, hlavne však mohamedánov. Hlavou Koptskej cirkvi je alexandrijský patriarcha v Káhire.“"
časť hesla „Koptové“ v "Ottovom náučnom slovníku" (1899), v slovenskom preklade: "„[...]Bývajú väčšinou v dedinách, najsilnejšie zastúpení sú vo Fajjúme. Zachovali [si] vcelku ten národný typus, aký vykazujú moderní Egypťania celkovo. Postavy sú stredné, pleť žltavá až temne hnedá, čiernych iskrivých očí, pravidelného rovného nosu zaguľateného na špičke, mäsitých pier. Sú plachej, zachmúrenej povahy. So ziskuchtivosťou súvisia iné nepekné vlastnosti, ako podlízavosť a pochlebovačnosť, na druhej strane podvodnosť a vierolomnosť. K podriadeným sú panovační a pyšní. Vojenskej služby sú pozbavení za daň z hlavy, konajú podriadené práce kancelárske, ako pisári, účtovníci a podobne. Inak pestujú na vidieku orbu, v mestách remeslá a obchod. Vynikajúci nadaním. Ženy chodia ako moslimky, obyčajne v čiernom. Aj muži nosia v mestách turban tmavej farby. Záľubou je vypaľovať si modré znamenie kríža na rameno.“"
časť hesla „Kopty“ v "Enciklopedičeskij slovar Brokgauza i Jefrona" (1895), v slovenskom preklade: "„[...]Moderní K[opti] si vo všeobecnosti zachovali vzhľad svojich staroegyptských predkov - tmavú (hoci o niečo svetlejšiu ako u mohamedánov) farbu pleti, čierne lesklé oči, hrubé pery a mierne kučeravé vlasy. Na ruke zvyčajne nosia vytetovaný modrý kríž. Reštriktívne zákony týkajúce sa obliekania sa teraz nedodržiavajú, hoci odveký zvyk ešte nebol odstránený; ženy nosia závoj. K[opti] sa vyznačujú veľkými schopnosťami, ale tisícročný útlak mal na ich charakter demoralizujúci vplyv, hoci historky o ich nestriedmosti, prefíkanosti, chamtivosti a náboženskom úpadku Západ značne zveličuje, aby ospravedlnil propagandu. Ako správni Egypťania sa K[opti] vyznačovali zvláštnym byrokratickým talentom a neustále, dokonca aj za Arabov - napriek častým pokusom zbaviť sa ich služieb - boli oceňovaní ako sekretári a úradníci vôbec; v súčasnosti zapĺňajú všetky úrady. Mnohí sa venujú poľnohospodárstvu, remeslám, obchodu a dosahujú významný materiálny blahobyt[...]“"

</doc>
<doc id="687177" url="https://sk.wikipedia.org/wiki?curid=687177" title="Koptovia">
Koptovia



</doc>
<doc id="687178" url="https://sk.wikipedia.org/wiki?curid=687178" title="Ján Pocisk">
Ján Pocisk

Ján Pocisk (18. apríl 1870, Brestovany – 18. október 1941, Bratislava) bol slovenský novinár a ľavicový politik v období medzivojnového Česko – Slovenska.
Pochádzal z malej obce v okrese Trnava. V Seredi sa vyučil za obuvníka. Pracoval v Ostrihome, Bratislave, Viedni a v Mníchove. Tu absolvoval aj viaceré kurzy vyššej priemyselnej školy. Na začiatku 90. rokov 19. storočia vstúpil do sociálnodemokratickej strany. Počas svojho pôsobenia v Mníchove sa podieľal na organizovaní štrajkov. Neskôr sa vrátil na Slovensko a od roku 1906 pôsobil v Bratislave ako úradník nemocenskej pokladnice a zároveň bol redaktorom Slovenských robotníckych novín. V rokoch 1908 – 1918 bol členom a zároveň pokladníkom slovenského výkonného výboru Sociálnodemokratickej strany Uhorska. Aktivizoval sa aj v robotníckom vzdelávacom spolku Napred, v rámci ktorého založil prvú "Robotnícku telocvičnú jednotu na Slovensku". Počas I. svetovej vojny udržiaval kontakty s predstaviteľmi českej sociálnej demokracie. V roku 1918 bol členom Slovenskej národnej rady. Po vzniku Česko – Slovenska sa stal jedným z vedúcich predstaviteľov sociálnej demokracie na Slovensku. V rokoch 1919 – 1938 bol členom krajinského (slovenského) výkonného výboru ČSSD, istý čas bol aj hlavným tajomníkom. V rokoch 1919 – 1920 bol poslancom Revolučného národného zhromaždenia. 
Vo voľbách v roku 1920 sa stal poslancom Národného zhromaždenia za ČSSD v rámci XV. volebného kraja (Trnava). Po voľbách v roku 1925 prešiel do hornej komory parlamentu (kandidoval v VIII. volebnom kraji). Senátorské kreslo obhájil aj vo voľbách v roku 1929 i 1935. Počas troch volebných období zasadal vo viacerých výboroch senátu. Bol stúpencom politiky čechoslovakizmu a patril k aktívnym kritikom autonomizmu HSĽS. V rokoch 1923 – 1936 bol predsedom správnej rady a riaditeľom kníhtlačiarne "J. Pocisk a spol." 
V závere roku 1938 so svojimi kolegami Františkom Zimákom a Jindřichom Nentwichom nasledovali príklad českých ľavicových politikov a vstúpili do jednotného klubu Národnej strany práce. V dôsledku rozpustenia sociálnodemokratickej strany na Slovensku mu bol 25. januára 1939 odobraný senátorský mandát. Po vzniku Slovenského štátu bol ako významný oponent ľudákov väznený v Ilave. Zomrel 18. októbra 1941. Pochovaný bol na Ondrejskom cintoríne v Bratislave.

</doc>
<doc id="687179" url="https://sk.wikipedia.org/wiki?curid=687179" title="Smoleňovský potok">
Smoleňovský potok

Smoleňovský potok je potok v regióne Orava, na území obce Krivá v okrese Dolný Kubín v Žilinskom kraji. Nachádza sa v geomorfologickom celku Skorušinské vrchy. Ústi do Oravy. Má dĺžku . Rád toku V. 
Prameň.
Pramení v na severozápadnom svahu vrchu Turínok s cca 800 m severozápadozápadne od vrchola "Turínka" v lesnom extraviláne preriedenom lúkami a pasienkami na území obce Krivá v okrese Dolný Kubín v blízkosti hranice medzi obcami Krivá a Dlhá nad Oravou.
Opis toku.
Od prameňa tečie "Smoleňovský potok" strednou časťou územia obce Krivá severovýchodoseverným smerom cez lesný extravilán premiešaný trvalým trávnatým porastom, pravým brehom obmýva les "Putniarka", mení smer na sever, pravým brehom obmýva lúku "Smoleňová", pravým brehom obmýva les "Grúň", ľavým brehom obmýva lúku a pole "Stasová", pri lese a pasienku "Labašová" v ústi do Krivského potoka ako jeho ľavostranný prítok.
"Smoleňovský potok" patrí do okresu Dolný Kubín v Žilinskom kraji. Nachádza sa v geomorfologickom celku Skorušinské vrchy v geomorfologickom podcelku Kopec. Nemá významnejší prítok.
Pôvod názvu.
Názov vodného toku "Smoleňovský potok" má pôvod v názve lúky "Smoleňová" ležiacej na území obce Krivá. Názov lúky "Smoleňová" má pôvod v osobnom mene "Smoleň". Najstarší dochovaný písomný doklad o existencii obce Krivá sa viaže k roku 1575 v podobe "Krywa". "Smoleňovský potok" v dolnej časti svojho toku preteká okrajom lúky "Smoleňová". Z toponyma "Smoleňová" bolo po rozšírení o formant "-ský" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Smoleňovský potok" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1994. V množine slovenskej hydronymie vodných tokov hydronymum "Smoleňovský potok" je jedinečným hydronymom (september 2022). 
Referencie.
 
 
 

</doc>
<doc id="687180" url="https://sk.wikipedia.org/wiki?curid=687180" title="Kopt">
Kopt

Kopt (s veľkým začiatočným písmenom) môže byť: 
kopt (s malým začiatočným písmenom) môže tiež byť:

</doc>
<doc id="687181" url="https://sk.wikipedia.org/wiki?curid=687181" title="Koptka">
Koptka



</doc>
<doc id="687182" url="https://sk.wikipedia.org/wiki?curid=687182" title="Prírodný park Balinské údolí">
Prírodný park Balinské údolí

Prírodný park Balinské údolí bol zriadený v roku 1984 ako tzv. oblasť kľudu a až neskôr, zmenou legislatívy bol prevedený do kategórie prírodného parku. Rozkladá sa na ploche 440 ha medzi obcami Velké Meziříčí, Oslavice, Baliny a Uhřínov. Jeho severnú hranicu tvorí cesta III. triedy 3494, juhozápadná hranica je vymedzená železnicou (trať Křižanov – Studenec). Údolie s prirodzene meandrujúcim tokom riečky Balinky je cenné hlavne z krajinárskeho hľadiska. Rozmanitosť prostredí sa odráža v druhovej bohatosti fauny, najmä vtákov. Môžeme sa tu stretnúť s druhmi viazanými na rieku, lúku i lesné společenstvo.
Turistika.
Územím prechádza modrá turistická značka, ktorá pokračuje do Horných Heřmaníc a ďalej západným smerom po obec Číchov. A tiež Cyklotrasa č. 5234 Blízkov - Velké Meziříčí, ktorá sa pripája na turistický chodník v Uhřínove.

</doc>
<doc id="687184" url="https://sk.wikipedia.org/wiki?curid=687184" title="Princezná Charlotte z Walesu">
Princezná Charlotte z Walesu



</doc>
<doc id="687185" url="https://sk.wikipedia.org/wiki?curid=687185" title="Princ George z Walesu">
Princ George z Walesu



</doc>
<doc id="687186" url="https://sk.wikipedia.org/wiki?curid=687186" title="Louis z Cambridgea">
Louis z Cambridgea



</doc>
<doc id="687187" url="https://sk.wikipedia.org/wiki?curid=687187" title="Stupeň polymerizácie">
Stupeň polymerizácie

Stupeň polymerizácie alebo DP "(z angličtiny, Degree of polymerization)" je počet monomérnych jednotiek v molekule makromolekuly alebo polyméru alebo oligoméru.
Pre homopolymér existuje iba jeden typ monomérnej jednotky a "číselný priemerný" stupeň polymerizácie je daný formula_1 kde Mn je číselný priemer molekulovej hmotnosti a M0 je molekulová hmotnosť monomérnej jednotky. Pre väčšinu priemyselných účelov sú požadované stupne polymerizácie v tisícoch alebo desiatkach tisíc. Toto číslo neodráža variácie vo veľkosti molekuly polyméru, ktoré sa typicky vyskytujú, predstavuje iba priemerný počet monomérnych jednotiek.
Niektorí autori však definujú stupeň polymerizácie ako počet opakujúcich sa jednotiek, pričom pre kopolyméry opakujúca sa jednotka nemusí byť totožná s monomérnou jednotkou. Napríklad v nylone-6,6 opakovaná jednotka obsahuje dve monomérne jednotky -NH(CH2)6NH- a -OC(CH2)4CO-, takže reťazec 1000 monomérnych jednotiek zodpovedá 500 opakovaniam. Jednotky. Stupeň polymerizácie alebo dĺžka reťazca je potom 1000 podľa prvej (IUPAC) definície, ale 500 podľa druhej.
Postupná a reťazová polymerizácia.
Pri postupnej polymerizácii, aby sa dosiahol vysoký stupeň polymerizácie (a teda aj molekulová hmotnosť), "Xn", je potrebná vysoká konverzia "frakčného monoméru, p" , podľa Carothersovej rovnice formula_2 Napríklad na dosiahnutie "Xn" = 100 by bola potrebná konverzia monoméru "p" = 99 %.
Pre polymerizáciu voľných radikálov s rastom reťazca však Carothersova rovnica neplatí. Namiesto toho sa od začiatku reakcie vytvárajú dlhé reťazce. Dlhé reakčné časy zvyšujú výťažok polyméru, ale majú malý vplyv na priemernú molekulovú hmotnosť. Stupeň polymerizácie súvisí s dĺžkou kinetického reťazca, čo je priemerný počet molekúl monoméru polymerizovaných na iniciovaný reťazec. Často sa však líši od dĺžky kinetického reťazca z niekoľkých dôvodov:
Korelácia s fyzikálnymi vlastnosťami.
Polyméry s rovnakým zložením, ale rôznymi molekulovými hmotnosťami môžu vykazovať rôzne fyzikálne vlastnosti. Vo všeobecnosti stúpajúci stupeň polymerizácie koreluje s vyššou teplotou topenia a vyššou mechanickou pevnosťou.
Číselný priemer a váhový priemer.
Syntetické polyméry vždy pozostávajú zo zmesi makromolekulových druhov s rôznym stupňom polymerizácie, a teda s rôznymi molekulovými hmotnosťami. Existujú rôzne typy priemernej molekulovej hmotnosti polyméru, ktoré možno merať v rôznych experimentoch. Dva najdôležitejšie sú číselný priemer (Xn) a hmotnostný priemer (Xw).
"Číselný priemerný stupeň polymerizácie" je vážený priemer stupňov polymerizácie polymérnych druhov, vážený "mólovými frakciami" (alebo počtom molekúl) druhov. Typicky sa určuje meraním osmotického tlaku polyméru.
"Hmotnostný priemerný stupeň polymerizácie" je vážený priemer stupňov polymerizácie, vážený "hmotnostnými frakciami" (alebo celkovou hmotnosťou molekúl) druhov. Typicky sa určuje meraním Rayleighovho rozptylu svetla polymérom.

</doc>
<doc id="687188" url="https://sk.wikipedia.org/wiki?curid=687188" title="... v najlepších rokoch">
... v najlepších rokoch

... v najlepších rokoch je názov ôsmeho sólového štúdiového albumu slovenského speváka Petra Lipu. Tento album v roku 2001 vydalo hudobné vydavateľstvo Millenium Records.

</doc>
<doc id="687189" url="https://sk.wikipedia.org/wiki?curid=687189" title="Chrám svätého Pantaleóna (Chisaria)">
Chrám svätého Pantaleóna (Chisaria)

Chrám svätého Pantaleóna (), alebo Pravoslávny chrám svätého Pantaleóna () je pravoslávny chrám nachádzajúci sa v meste Chisaria v Plovdivskej oblasti v južnom Bulharsku.
Chrám má pridelený štatút kultúrnej pamiatky miestneho významu.
Lokalita.
Budova leží v centrálnej časti mesta Chisaria, na ulici „Augusta“ č. 4.
Dejiny a charakteristika.
Chrám bol postavený v roku 1889. 
V roku 1989 bol budove chrámu pridelený štatút kultúrnej pamiatky miestneho významu.
V rokoch 19992004 prebehla reštaurácia chrámu v rámci ktorej bol interiér ako a exteriér chrámu aj nanovo vyzdobený freskami. Ich autorom je umelec Miroslav Asenov z mesta Lukovit.
Na freskách sú zobrazené historické výjavy z Biblie, pričom zobrazujú takmer všetky historické udalosti opísané v Biblii. Sú vytvorené v štýle ikonopisu Rilského monastiera.
Patrocínium.
Svätý Pantaleón, po ktorom je chrám pomenovaný je zároveň považovaný za patróna mesta Chisaria.
Chrámový sviatok sa oslavuje 27. júla.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1989
Dôvod pamiatkovej ochrany: architektonicko-staviteľská hodnota budovy

</doc>
<doc id="687191" url="https://sk.wikipedia.org/wiki?curid=687191" title="Jacob Batalon">
Jacob Batalon

Jacob Batalon (* 9. október 1996, Honolulu, Havaj, Spojené štáty) je americký herec. Batalon získal medzinárodné uznanie v úlohe Neda Leedsa v piatich superhrdinských filmoch "Marvel Cinematic Universe", počnúc "" (2017).
Skorý život.
Jacob Batalon sa narodil 9. októbra 1996 na Havaji filipínskym rodičom. Batalon má sedem nevlastných súrodencov: brata a sestru od svojej matky a troch bratov a dve sestry od svojho otca.
Po absolvovaní súkromnej katolíckej školy St. Anthony's School pokračoval na Damien Memorial School. Neskôr navštevoval Kapi'olani Community College, kde študoval hudobnú teóriu, po čase však skončil. Napokon absolvoval dvojročný program na štúdium herectva na New York Conservatory for Dramatic Arts.
Kariéra.
Batalon herecky debutoval vo filme "North Woods" z roku 2016.
Ako súčasť Marvel Cinematic Universe sa prvýkrát objavil ako najlepší priateľ Petra Parkera, Neda Leedsa vo filme ' v roku 2017. Bola to jeho prvá hlavná úloha. Postavu "Neda" neskôr ztvárnil aj vo filmoch ' v roku 2018, ' a ' v roku 2019 a "" v roku 2021.
V roku 2021 bol Batalon obsadený ako Reginald v dramatickom seriáli "Reginald the Vampire".
Osobný život.
V roku 2020 Batalon schudol kvôli roli "Neda" vo filme "Spider-Man: No Way Home".

</doc>
<doc id="687193" url="https://sk.wikipedia.org/wiki?curid=687193" title="Stefi">
Stefi

STEFI, vlastným menom Štefánia Šalatová (* 15. marec 1994, Humenné) je slovenská speváčka a hudobníčka. 
Stefi je slovenská speváčka, študovaná hudobníčka a autentická textárka, ktorá za svoje krátke pôsobenie dokázala zaujať publikum v celej krajine. Dôkazom toho sú obdivuhodné výsledky zhliadnutí na Youtube a na streamovacích službách. Medzi jej žánrové srdcovky patrí pop, dance, latino, folk. S hudbou sa kamaráti od útleho detstva a práve tá jej neraz pomohla súperiť s ťažkými životnými kapitolami, ktoré jej osud nadelil. Jej silu a pozitivitu obdivujú tisíce fanúšikov na sociálnych sieťach. Od puberty spievala vo viacerých celoročne vyťažených kapelách, no v poslednom období sa po nazbieraných hudobných a životných skúsenostiach venuje už iba sólo kariére. Bojovníčka Stefi je multitalent, ktorý rád spieva, zabáva, tancuje, hrá a maľuje. Je to mladé, no skúsené dievča s motivačným príbehom, odhodlané žiť svoj sen, tvoriť hudbu, zabávať ľudí a rozdávať úsmev všade navôkol.
Diskografia.
DO RÁNA (debutový album 2022): 
1. Do rána
2. Duša hovorila
3. Budeš iba tmou
4. Cici Rici
5. Šeja hoj!
6. Dámska jazda
7. Dáme párty! (ft. CicoBand &amp; René Rendy)
8.Pred svetom unikám (titulná pieseň k filmu Šepoty)
ĎALŠIE PROJEKTY:
dráma/thriller SHOW - obsadenie vo filme (2022, Česko)
mysteriózny horor ŠEPOTY - titulná skladba Pred svetom Unikám (2018, Slovensko)
kniha ŽENY, KTORÉ TO DOKÁZALI - príbeh o speváčke a onkopacientke Stefi (2018, Únia žien Slovenska)
A RÔZNE INÉ...

</doc>
<doc id="687195" url="https://sk.wikipedia.org/wiki?curid=687195" title="Stefi Geyer">
Stefi Geyer

Stefi Geyer (* 28. jún 1888, Budapešť11. december 1956, Zürich) bola maďarská huslistka a hudobná pedagogička.
Život.
Svoje prvé husle dostala ako päťročná, hre na husle sa začala formálne učiť ako sedemročná u Adolfa Kálmána a v rokoch 18981902 študovala na hudobnej akadémii u Jenő Hubaya. Samostatne začala koncertovať ako 11- či 12-ročná. Od roku 1919 pôsobila najmä v Zürichu, kde v roku 1941 so svojím manželom skladateľom Walterom Schulthessom založili hudobné kolégium. Patrila k najvýznamnejším husľovým virtuózom svojej doby.

</doc>
<doc id="687196" url="https://sk.wikipedia.org/wiki?curid=687196" title="Laburnum">
Laburnum



</doc>
<doc id="687197" url="https://sk.wikipedia.org/wiki?curid=687197" title="Ivo Hélory z Kermartinu">
Ivo Hélory z Kermartinu



</doc>
<doc id="687198" url="https://sk.wikipedia.org/wiki?curid=687198" title="Zadný grúň">
Zadný grúň

Zadný grúň () je vrch v Nízkych Tatrách. Leží nad obcou Liptovská Teplička, približne juhozápadne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na rozhraní Žilinského a Prešovského kraja a hranici okresov Liptovský Mikuláš a Poprad a zasahuje na katastrálne územie obcí Východná a Liptovská Teplička. Najbližším sídlom je východne ležiaca Liptovská Teplička, severovýchodne sa nachádza Šuňava a severozápadne osada Čierny Váh. Vrch je súčasťou Národného parku Nízke Tatry.
Opis.
Zadný grúň je súčasťou rázsochy, ktorá vybieha severozápadne z Panskej hole () cez Košariská () až na Muránik (). Opačným smerom hrebeň pokračuje k masívu Heľpianskeho vrchu () v hlavnom hrebeni. Západným smerom leží Mendíčka (), Holica (), Oselná (), Nemecká () a Veľký bok (), južným Temná () a Malá Vápenica (), Veľká Vápenica (), Medvedia (), Ostrá (), Panská hoľa () a Košariská (), východným Smrečiny () a Doštianka () a severným Závrch (), Grúň (), Koreňový grúň () a Muránik (). Oblasť je súčasťou povodia Váhu; západné a južné svahy odvodňujú prítoky Dikuly a Ipoltice, voda z východných a severných častí odteká Benkovským potokom do Čierneho Váhu. Na vrchol nevedie značený turistický chodník.
Výhľady.
Vrcholovú časť pokrýva nesúvislý lesný porast s mnohými horskými lúkami, umožňujúcimi obmedzený rozhľad. Z vhodných lokalít je možné pozorovať okolité vrcholy Nízkych Tatier, no tiež Branisko, Levočské vrchy, Kozie chrbty, Vysoké a Západné Tatry a Chočské vrchy.
Prístup.
Na vrchol nevedie značená turistická trasa, no západným úpätím vedie dolinou Ipoltica a Dikula modro značený chodník z osady Čierny Váh do sedla Priehybka.

</doc>
<doc id="687199" url="https://sk.wikipedia.org/wiki?curid=687199" title="Epoxidové číslo">
Epoxidové číslo

Epoxidové číslo sa odvodzuje od ekvivalentnej hmotnosti epoxidu (EHE) alebo hmotnosti na epoxid a je mierou obsahu epoxidu v epoxidovej živici alebo epoxidovom reaktívnom riedidle alebo glycidyléteri. Toto je dôležitý parameter, pretože umožňuje určiť správny zmiešavací pomer epoxidového systému s tužidlom. Ekvivalentná hmotnosť epoxidu sa zvyčajne meria najprv a vykoná sa titráciou. Štandardná testovacia metóda je ASTM D1652, hoci ju niektoré štáty USA upravili. Ekvivalentná hmotnosť epoxidu môže byť definovaná ako: počet gramov epoxidovej živice potrebný na získanie 1 mólu epoxidových skupín. Hodnota epoxidu je definovaná ako počet mólov epoxidovej skupiny na 100 g živice.
Príklady výpočtov.
Polyoxypropyléndiglycidyléter, reaktívne riedidlo s obchodným názvom Diluent F, má priemernú molekulovú hmotnosť 1000 a funkčnosť 2, takže ekvivalentná hmotnosť epoxidu je 1000/2 = 500. Hodnota epoxidu je definovaná ako počet mólov epoxidovej skupiny na 100 g živice. Takže ako príklad s použitím epoxidovej živice s molárnou hmotnosťou 382, ktorá má 2 móly epoxidových skupín na mól živice, EHE = 382/2 = 191 a epoxidová hodnota sa vypočíta takto: 100/191 = 0,53 ( tj epoxidové číslo živice je 0,53).
Alternatívne techniky.
Existujú metódy využívajúce prístroje, ktoré nepoužívajú tradičné titračné techniky na stanovenie ekvivalentných hmotností epoxidu.

</doc>
<doc id="687201" url="https://sk.wikipedia.org/wiki?curid=687201" title="Karol de Foucauld">
Karol de Foucauld



</doc>
<doc id="687203" url="https://sk.wikipedia.org/wiki?curid=687203" title="Princ Louis z Walesu">
Princ Louis z Walesu



</doc>
<doc id="687205" url="https://sk.wikipedia.org/wiki?curid=687205" title="Svätý Kazimír">
Svätý Kazimír



</doc>
<doc id="687209" url="https://sk.wikipedia.org/wiki?curid=687209" title="Základná škola Fándlyho 11 v Pezinku">
Základná škola Fándlyho 11 v Pezinku



</doc>
<doc id="687210" url="https://sk.wikipedia.org/wiki?curid=687210" title="Chrám Zosnutia Bohorodičky (Chisaria)">
Chrám Zosnutia Bohorodičky (Chisaria)

Chrám Zosnutia Bohorodičky (), alebo Pravoslávny chrám Zosnutia Bohorodičky () je pravoslávny chrám nachádzajúci sa v meste Chisaria v Plovdivskej oblasti v južnom Bulharsku.
Budova chrámu má pridelený štatút kultúrnej pamiatky miestneho významu.
Lokalita.
Budova leží v meste Chisaria v od mesta oddelene ležiacej štvrti Momina baňa ().
Dejiny a charakteristika.
Chrám bol postavený v priebehu roku 1883, dokončený bol v septembri.
V roku 1975 bol budove chrámu pridelený štatút kultúrnej pamiatky miestneho významu.
Chrám je bez kupoly s jednou oltárnou apsidou. V chráme sa nachádza biskupský trón. V chráme sa tiež nachádzajú vzácne fresky, ikony a drevorezba.
V chrámovom dvore sa nachádza pamätník venovaný pamiatke padlých v Aprílovom povstaní.
Patrocínium.
Chrám je zasvätený Zosnutiu presvätej Bohorodičky.
Chrámový sviatok sa oslavuje 15. augusta.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1975
Dôvod pamiatkovej ochrany: umelecká hodnota budovy

</doc>
<doc id="687216" url="https://sk.wikipedia.org/wiki?curid=687216" title="Breza svalcovitá">
Breza svalcovitá



</doc>
<doc id="687219" url="https://sk.wikipedia.org/wiki?curid=687219" title="Beatles in Blue(s)">
Beatles in Blue(s)

Beatles in Blue(s) je názov deviateho sólového štúdiového albumu slovenského speváka Petra Lipu. Tento album v roku 2002 vydalo hudobné vydavateľstvo East-West Promotion.

</doc>
<doc id="687221" url="https://sk.wikipedia.org/wiki?curid=687221" title="Kryptoxantín">
Kryptoxantín



</doc>
<doc id="687222" url="https://sk.wikipedia.org/wiki?curid=687222" title="Viliam Karas">
Viliam Karas

JUDr. Viliam Karas, PhD. (* 2. apríl 1976, Prešov) je slovenský právnik, bývalý predseda Slovenskej advokátskej komory a od 13. septembra 2022 minister spravodlivosti vo vláde Eduarda Hegera. Vo funkcii vystriedal Máriu Kolíkovú, ktorá podala demisiu počas koaličnej krízy.
Životopis.
V roku 1999 absolvoval magisterské štúdium práva na Právnickej fakulte Univerzity Komenského v Bratislave. V roku 2002 získal titul JUDr. a v roku 2010 titul PhD. na Právnickej fakulte Trnavskej univerzity v Trnave (PF TU). Vlastní právnickú kanceláriu "Maple &amp; Fish Law Firm" a zároveň pôsobí na Katedre medzinárodného a európskeho práva PF TU. Od roku 1999 je členom Slovenskej advokátskej komory, pričom od 1. januára 2021 zastáva post predsedu komory. Počas svojej kariéry právnika vydal viacero diel zameraných predovšetkým na európske právo. 
V auguste 2023 oznámil, že sa stane expertom KDH na oblasti práva, spravodlivosti a bezpečnosti a bude pri strane pôsobiť ako nestraník. Vo februári 2024 sa stal člen predsedníctva KDH a v máji 2024 podpredsedom hnutia.
Súkromný život.
Hovorí po anglicky a taliansky. Je ženatý a má štyri deti.
Svojim politickým presvedčením je konzervatívec a vierovyznaním kresťan.

</doc>
<doc id="687223" url="https://sk.wikipedia.org/wiki?curid=687223" title="Prokurátorka (seriál)">
Prokurátorka (seriál)

Prokurátorka je pôvodný televízny seriál z produkcie hranej tvorby TV JOJ, vysielaný od 6. septembra do 22. novembra 2023. Okrem kreatívnych tvorcov Kataríny Bachovej Gažovej a Valerie Schulczovej, na jeho realizácii sa podieľal i špeciálny zástupca GP SR v súdnom konaní Ján Šanta, ktorý dohliadal na námet či spracovanie predlohy. Konečný scenár pochádza už výhradne z dielne Schulczovej a Romana Olekšáka, oboch spolu podpísaných aj pod inými obdobnými počinmi ("Za sklom", "Kriminálka Kraj").
V réžijnej úprave Pavla Soukupa a Vítězslava Procházku, hlavnú rolu fiktívnej prokurátorky zosobnila Zuzana Mauréry, a to po boku českého herca Lukáša Vaculíka čoby šéfa policajných vyšetrovateľov. 
Jednotlivé časti boli do programovej skladby zaradené najprv podružne, s cieľom pokryť dĺžku celovečerného formátu v prime time. Počnúc jedenástou nadviazali už štandardne, bez duálnych výskytov, no s vysielaním pre zmenu v druhom večernom pásme. Pravidelnosť ich týždňových cyklov narušili v septembri diskusné relácie k parlamentným voľbám. Navzdory dočasne nadpriemerným TV výkonom, od svojho uvedenia na obrazovky titul každotýždenne zaznamenával klesajúci divácky záujem. 
Námet a výroba.
Dielo ako také je primárne inšpirované reálnymi prípadmi vyšetrovanými niekdajším prokuratúrom Vojtechom Bachom, sekundárne tiež z odbornej praxe Jána Šantu, ktorého zviditeľnila kauza zmeniek TV Markíza. Seriál sa natáčal od 27. februára 2022 vo filmových ateliéroch TV JOJ na bratislavskej Kolibe, kde pre tieto účely postavili kompletné kulisy špeciálnej prokuratúry. Nakrúcal sa celú jar a podľa vyjadrenia kameramana Nicka Kollára pre "film.sk", v letných mesiacoch dospel titul do fázy postprodukcie. 
Synopsa a žáner.
Z hľadiska obsahu a konceptu, jednotlivé epizódy seriálu predstavujú vždy samostatné kauzy prevzaté z histórie domácej prokurátory, využívajúc tak popri kriminálnej a „legal dráme“ i prvky politického thrilleru. Nadčasový dej série sa konkrétnejšie sústreďuje predovšetkým na súkromný život samotnej prokurátorky, jej neštandardný vzťah s hlavou policajných vyšetrovateľov, záhadné zmiznutie jej manžela či jej potenciálnu profesnú diskreditáciu.
Komerčný ohlas a kritika.
TV sledovanosť.
Prvé dve časti sa v univerzálnej skupine zaradili medzi najsledovanejšie nespravodajské programy – pilotná v zastúpení 427 tisíc divákov, druhá a na druhom mieste, už s ich úbytkom takmer 90 tisíc. Nasledujúce dve epizódy, obe maximálne s 300-tisícovou základňou samostatne, dosiahli podľa bilančného prehľadu "Trendu" iba na druhú a tretiu priečku, respektíve štvrtú podľa analýzy MediaKlik.sk. Záverečná dvojica septembrových dielov zaznamenala ďalšiu stratu divákov; obsadili tak piatu (240 tis.) či v prípade šiesteho, siedmu pozíciu (208 tis.). Takmer totožnú sledovanosť mali aj kapitoly zo 4. októbra, ktoré s 10-tisícovým nárastom skončili na štvrtom (251 tis.) a siedmom mieste (217 tis.), kým posledný „duel“ seriálových častí o týždeň neskôr, už na siedmom (225 tis.) versus ôsmom (215 tis.).
Žiadna z epizód odvysielaných už štandardne či v neskoršom slote, neprekročila 200-tisícovú hranicu. Prvá v poradí, a to z 18. októbra, vyprodukovala na deviatej priečke i historicky najnižší výkon (191 tis.); obdobne tak nadchádzajúca (198 tis.) či zo Všechsvätých (183 tis.), aj keď tá sviatočná zo siedmeho miesta. Na najspodnejšej pozícii rebríčka Top 10 skončila časť z 8. novembra (176 tis.), kdežto zvyšné dve už zo sledovaného prehľadu vypadli (ich potenciálny výkon sa odhaduje na maximálne 161 tis. divákov u predposlednej, kým 151 tis. u záverečnej).
Recenzie.
Kultúrny redaktor denníka "SME" Daniel Bernát vo svojej predbežnej recenzii, publikovanej v deň premiéry, nazval seriál „drámou v jednej miestnosti“ s málom prostredí a mnohými výsluchmi. Zároveň v nej vyjadril očakávanie, že sa jeho spád bude pravdepodobne pozvoľna zlepšovať. 
Obdobne – presnejšie „komorným dianím sústredeným na jedného epizódneho hrdinu čisto v prostredí výsluchovej miestnosti“ – dielo okomentoval tiež napríklad mediálny portál MediaBoom.sk. Ten v zastúpení divákov dodatočne vyzdvihol „prácu s psychológiou postáv na úkor silenej akcie či herecké výkony“ na čele s Mauréry.
Radovan Vávra z MediaKlik.sk označil výsledok za „skutočnú televíznu lahôdku“ a „zásah do čierneho“, podčiarkujúc talent hlavnej ženskej protagonistky, tak hosťujúceho Martina Spišáka. Kým obsadenie Mauréry označil okrem iného za „fantastickú voľbu“, v prípade detského herca komplimentoval jeho „dychberúci výkon“. S výnimkou menších kulisových nedostatkov, Vávra takisto vychvaľoval hudobné a vizuálne spracovanie diela, jeho tempo, samotnú minutáž, monotónnosť akčných scén či ich minimalizmus.
Editorka webu StartitUp.sk Natália Stašíková, táto rovnako ocenila herecký prejav Mauréry – predovšetkým jej civilný prednes; mala však výhrady k nedostatočnej vzájomnej chémii predstaviteľov ústrednej seriálovej dvojice (Mauréry/Vaculík) a takisto nepresvedčivému stvárneniu vyšetrovateľky v podaní Morávkovej. Za pozitívum označila nepredvídateľnost deja.
Eva Zálešáková, prispievajúca pre český SerialZone.cz, zhodnotila pilotnú epizódu napriemernými 70 %. Medzi najväčšie klady zaradila koncept série, ktorý prirovnala k TV antológii Netflix "Criminal", hlavnú hrdinku i jej predstaviteľku, či prácu s napätím. Zvyšné postavy jej už prišli tzv. „do počtu“. Za rušivé považovala neprofesionálne vystupovanie vyšetrovateľa, bez prípadnej kritiky umelca ako takého.

</doc>
<doc id="687224" url="https://sk.wikipedia.org/wiki?curid=687224" title="Chrám svätého Demetera (Chisaria)">
Chrám svätého Demetera (Chisaria)

Chrám svätého Demetera (), alebo Pravoslávny chrám svätého Demetera () je pravoslávny chrám nachádzajúci sa v meste Chisaria v Plovdivskej oblasti v južnom Bulharsku.
Budova chrámu má pridelený štatút kultúrnej pamiatky miestneho významu.
Lokalita.
Budova leží v meste Chisaria v od mesta oddelene ležiacej štvrti Verigovo ().
Dejiny a charakteristika.
Ide o najstarší dochovaný chrám v Chisarii.
Výstavba chrámu prebiehala v rokoch 18451850. V roku 1856 bolo v chrámovom dvore postavená budova prvej cirkevnej školy. V roku 1876 v priebehu Aprílového povstania bol chrám vypálený a následne bol v roku 1882 opravený.
V roku 1975 získal chrám štatút kultúrnej pamiatky miestneho významu.
V roku 2004 bol chrám reštaurovaný vyzdobený freskami.
V podlahe chrámu sa nachádza mramorová doska, ktorá datuje Aprílové povstanie.
Pri chráme sa každoročne 20. apríla pripomínajú udalosti Aprílového povstania. Ďalšie pravidelné zhromaždenie sa koná každý rok 26. októbra pri príležitostí osláv chrámového sviatku.
Patrocínium.
Chrám je zasvätený svätému Demeterovi Solúnskemu.
Chrámový sviatok sa oslavuje 26. októbra.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1975
Dôvod pamiatkovej ochrany: architektonicko-staviteľská a umelecká hodnota budovy

</doc>
<doc id="687226" url="https://sk.wikipedia.org/wiki?curid=687226" title="Paolo">
Paolo

Paolo je talianske mužské krstné meno odvodené z latinského mena Paulus, čo v preklade znamená „malý“. Slovenským ekvivalentom mena je Pavol. Ženská podoba krstného mena je Paola.

</doc>
<doc id="687227" url="https://sk.wikipedia.org/wiki?curid=687227" title="Karel Hirman">
Karel Hirman

Ing. Karel Hirman (* 1. jún 1970) je slovenský banský inžinier, manažér, podnikateľ a konzultant v oblasti energetiky, publicista, ktorý bol od 13. septembra 2022 do 15. mája 2023 ministrom hospodárstva Slovenskej republiky (SR) ako nestraník vo vláde Eduarda Hegera.
Štúdium.
Absolvoval štúdium ťažby a prepravy ropy a plynu na Ruskej štátnej univerzite nafty a plynu Ivana Michajloviča Gubkina () a na Fakulte baníctva, ekológie, riadenia a geotechnológií Technickej univerzity v Košiciach.
Profesijná kariéra.
Po skončení štúdia pracoval ako korešpondent Českej tlačovej kancelárie a neskôr ako manažér zahraničného obchodu v krajinách bývalého Sovietskeho zväzu. Okolo roku 2000 bol reportérom ekonomického týždenníka Trend, kde prispieval na problematiku ropy, plynu a ekonomík Spoločenstva nezávislých štátov.
Po zavŕšení novinárskej kariéry pôsobil ako manažér v niekoľkých energetických podnikoch. Od 10. novembra 2005 do 20. augusta 2006 bol členom predstavenstva a neskôr od 7. septembra 2010 do 26. júna 2012 členom dozornej rady spoločnosti Tepláreň Košice, a.s. (dnes MH Teplárenský holding, a.s., od roku 2022 so sídlom v Bratislave). Od 2. novembra 2010 do 24. mája 2012 bol predsedom dozornej rady štátom vlastnenej spoločnosti TRANSPETROL, a.s. 7. mája 2018 nastúpil do funkcie konateľa spoločnosti ENERGY-METAL, s.r.o., od 8. januára 2022 je spoločníkom so štvrtinovým vkladom v spoločnosti SOBER Consulting, s.r.o. a od 10. februára 2022 pôsobí ako konateľ a spoločník s polovičným vkladom vo Východniarskej produkčnej, s. r. o.
Riadil projektový tím projektu energetickej efektívnosti ELENA (European Local Energy Assistance) financovaného Európskou investičnou bankou pre Prešovský samosprávny kraj. Od 15. marca 2007 do roku 2014 pôsobil ako riaditeľ sekcie energetických činností Slovenskej inovačnej a energetickej agentúry, štátnej príspevkovej organizácii v zriaďovateľskej pôsobnosti Ministerstva hospodárstva SR. Taktiež pôsobil ako externý poradca pre energetiku a energetickú bezpečnosť ministra zahraničných vecí SR Miroslava Lajčáka a predsedníčky vlády SR Ivety Radičovej a bol členom tímu európskych poradcov ukrajinskej vlády Volodymyra Hrojsmana pod vedením Ivana Mikloša. Ako energetický poradca sa v minulosti podieľal na predvolebných programoch Kresťanskodemokratického hnutia a volebnej koalície strán Progresívne Slovensko a SPOLU – občianska demokracia.
Pravidelne publikuje o energetike a otázkach medzinárodnej bezpečnosti a je členom správnej rady Slovenskej spoločnosti pre zahraničnú politiku, občianskeho združenia zameraného na diskusiu o medzinárodných vzťahoch SR.
Ministerská činnosť.
Vládna kríza spôsobená pretrvávajúcimi nezhodami medzi predsedom hnutia Obyčajní ľudia a nezávislé osobnosti (OĽaNO), ministrom financií Igorom Matovičom a predsedom strany Sloboda a Solidarita (SaS), ministrom hospodárstva Richarda Sulíka sa skončila odchodom SaS z vlády. 13. septembra 2022 prezidentka SR Zuzana Čaputová prijala demisiu odchádzajúcich ministrov, nominantov SaS a zároveň do funkcie vymenovala nových ministrov navrhnutých predsedom vlády Eduardom Hegerom (OĽaNO), okrem iných aj Karla Hirmana za ministra hospodárstva SR.

</doc>
<doc id="687229" url="https://sk.wikipedia.org/wiki?curid=687229" title="Antokyanín">
Antokyanín



</doc>
<doc id="687230" url="https://sk.wikipedia.org/wiki?curid=687230" title="Ruská štátna univerzita nafty a plynu I. M. Gubkina">
Ruská štátna univerzita nafty a plynu I. M. Gubkina

Ruská štátna univerzita nafty a plynu (národná výskumná univerzita) I. M. Gubkina () je verejná výskumná univerzita v Moskve v Rusku so zameraním na vzdelávanie a výskum v petrochemickom a plynárenskom, ťažiarskom i spracovateľskom priemysle.
Bola založená v roku 1930 ako jedna zo šiestich nových inštitúcií vyššieho vzdelania, ktoré mali nahradiť rozpustenú moskovskú banícku akadémiu. Škola bola pomenovaná po profesorovi geológie Ivanovi Michajlovičovi Gubkinovi, ktorý bol vymenovaný za jej prvého rektora.

</doc>
<doc id="687232" url="https://sk.wikipedia.org/wiki?curid=687232" title="Rastislav Káčer">
Rastislav Káčer

Ing. Rastislav Káčer (* 9. júl 1965, Nová Baňa) je slovenský diplomat a bývalý politik, ktorý od septembra 2022 do mája 2023 pôsobil ako minister zahraničných vecí a európskych záležitostí SR vo vláde Eduarda Hegera. Od marca 2023 bol členom podpredsedníctva politickej strany Demokrati, no stranu opustil k 1. máju.
Predtým pôsobil ako veľvyslanec SR v Spojených štátoch (20032008), Maďarsku (20132018) a Česku (20202022) a dlhodobo sa podieľal na úsilí o vstup SR do Organizácie Severoatlantickej zmluvy (NATO).
Štúdium a chemická kariéra.
Po vyštudovaní základnej školy v Žarnovici a Nitre (19711979) a Gymnázia Eugena Gudernu v Nitre (19791983; dnes Gymnázium, Golianova 68, Nitra) pracoval ako robotník v podniku Autobrzdy Vráble (19831984). Pôvodne plánoval štúdium medicíny, keďže aj jeho otec bol lekárom, no na lekársku fakultu sa podľa vlastných slov nedostal z ideologických dôvodov.
V rokoch 19841989 absolvoval štúdium organickej chémie na Chemicko-technologickej fakulte Slovenskej vysokej školy technickej (19841989; dnes Fakulta chemickej a potravinárskej technológie Slovenskej technickej univerzity v Bratislave) a vzápätí pracoval ako vedecký pracovník v biochemickom výskume vo Výskumnom ústave živočíšnej výroby Nitra (19891991).
Diplomatická služba a súkromný sektor.
Po Nežnej revolúcii ho zaujala možnosť štúdia medzinárodných vzťahov, preto v rokoch 19911995 študoval na Ústave medzinárodných vzťahov Právnickej fakulty Univerzity Komenského v Bratislave. Od roku 1992 takmer nepretržite pôsobí na Ministerstve zahraničných vecí SR – v roku 1994 sa stal vedúcim oddelenia analýz odboru analýz a plánovania, v rokoch 19941998 bol prvým tajomníkom Misie SR pri NATO v Bruseli, v roku 1998 získal funkciu riaditeľa odboru analýz a plánovania a v rokoch 19992001 bol generálnym riaditeľom sekcie medzinárodných organizácií a bezpečnostnej politiky. Popri zamestnaní na rezorte zahraničia od 1. februára 2001 do roku 2003 vykonával funkciu štátneho tajomníka Ministerstva obrany SR, kde sa podieľal na rokovaniach o vstupe Slovenska do NATO.
V rokoch 20032008 bol mimoriadnym a splnomocneným veľvyslancom SR vo Washingtone, D. C.. V rokoch 20082012 pôsobil v súkromnej konzultačnej spoločnosti FIPRA Slovakia, s.r.o. Okrem toho v tomto období zastával funkciu prezidenta a predsedu správnej rady Slovenskej atlantickej komisie (2008) a post viceprezidenta medzinárodnej mimovládnej Asociácie Atlantickej zmluvy v Bruseli (20072011). Spoluzaložil a predsedal (neskôr už len ako čestný predseda) občianskemu združeniu GLOBSEC (20082020).
V rokoch 20132018 opätovne pôsobil v slovenskej zahraničnej službe ako mimoriadny a splnomocnený veľvyslanec SR v Budapešti. Následne sa znovu začal angažovať v súkromnom sektore, keď 25. augusta 2018 založil spoločnosť RK Strategies s.r.o., ktorej bol konateľom (do 3. novembra 2020) a jediným spoločníkom (do 28. júna 2022).
20. októbra 2020 ho prezidentka SR Zuzana Čaputová vymenovala za mimoriadneho a splnomocneného veľvyslanca SR v Prahe, pričom nasledujúci deň v Prahe odovzdal poverovacie listiny. Podľa "Denníka N" o jeho vymenovaní rozhodla vláda SR v utajovanom režime začiatkom júla 2020.
Ministerská činnosť.
Vymenovanie za ministra.
Vládna kríza spôsobená pretrvávajúcimi nezhodami medzi predsedom hnutia Obyčajní ľudia a nezávislé osobnosti (OĽaNO), ministrom financií Igorom Matovičom a predsedom strany Sloboda a Solidarita (SaS), ministrom hospodárstva Richardom Sulíkom sa skončila odchodom SaS z vlády. 13. septembra 2022 prezidentka SR Z. Čaputová prijala demisiu odchádzajúcich ministrov, nominantov SaS, a zároveň do funkcie vymenovala nových ministrov navrhnutých predsedom vlády Eduardom Hegerom (OĽaNO), okrem iných aj R. Káčera za ministra zahraničných vecí a európskych záležitostí SR.
S ponukou stať sa ministrom zahraničia v menšinovej vláde ho v mene premiéra oslovil minister obrany Jaroslav Naď zhruba v polovici augusta 2022, čo Káčer hneď prijal. Podľa vlastných slov tak učinil kvôli zabezpečeniu kontinuity zahraničnej politiky v otázke podpory Ukrajiny, udržania jednoty Európskej únie a riešenia energetickej krízy. Informáciu o tom, že Káčer dostal ponuku nahradiť odchádzajúceho ministra zahraničia Ivana Korčoka medializoval "Denník N" už 6. septembra 2022.
Spolupráca v rámci Európskej únie a NATO.
Prvá bilaterálna zahraničná cesta ministra Káčera od nástupu do funkcie smerovala do Prahy. 3. októbra 2022 rokoval s ministrom zahraničných vecí Českej republiky Jánom Lipavským najmä o možnostiach rozvoja vzájomnej a regionálnej spolupráce. Predmetom rozhovorov bolo aj obnovenie slobody pohybu na česko-slovenskej hranici, keďže 29. septembra 2022 vláda ČR zaviedla kontroly na hraniciach so Slovenskom ako mimoriadne opatrenie z dôvodu zvýšenej nelegálnej tranzitnej migrácie. Stretol sa aj s prezidentom Milošom Zemanom, predsedníčkou Poslaneckej snemovne Parlamentu ČR Markétou Pekarovou Adamovou a prvým podpredsedom Senátu Parlamentu ČR Jiřím Růžičkom.
Na rokovaní s vysokým predstaviteľom Európskej únie (EÚ) pre zahraničné veci a bezpečnostnú politiku Josepom Borrellom 10. októbra 2022 v Bruseli vyjadril R. Káčer ochotu vlády SR podieľať sa na urýchlenom vytvorení vojenskej asistenčnej misie na Ukrajine. Za kľúčové a čoraz strategicky významnejšie označil rozširovanie EÚ na západnom Balkáne a zároveň presadzoval zámer zvýšiť zastúpenie občanov SR v Európskej službe pre vonkajšie činnosti, teda v diplomatickej službe EÚ. Výrazným posunom v tomto smere bolo vymenovanie slovenskej diplomatiky Kataríny Mathernovej za vedúcu stálej delegácie EÚ na Ukrajine.
Na dvojdňových rokovaniach ministrov zahraničných vecí členských štátov NATO v Bruseli 4.5. apríla 2023 minister Káčer vyjadril v mene vlády SR vôľu, aby bola na summite vo Vilniuse (11.12. júl 2023) odsúhlasená trvalú prítomnosť spojeneckých vojenských jednotiek na východnom krídle NATO a aby boli tieto jednotky rozšírené z práporov do veľkosti brigády.
Žiadosť o odobratie poverenia viesť ministerstvo.
5. mája 2023 minister Káčer poslal zo zahraničnej služobnej cesty prezidentke Zuzane Čaputovej sken listu, v ktorom ju požiadal o odobratie poverenia viesť ministerstvo zahraničných vecí.
Udialo sa tak po medializácii kauzy ministra pôdohospodárstva a rozvoja vidieka Samuela Vlčana, ktorá spočívala v udelení nenávratného finančného príspevku od Ministerstva životného prostredia SR vo výške 1,4 milióna eur pre spoločnosť REKO RECYCLING spol. s r.o., v ktorej je Samuel Vlčan konečným užívateľom výhod. Minister Vlčan v dôsledku medializácie kauzy odstúpil zo svojej funkcie, pričom premiér E. Heger vo svojom mimoriadnom televíznom vystúpení vyzval, aby situácia neskončila vymenovaním úradníckej vlády. Minister Káčer premiérovo vystúpenie skritizoval slovami: "„Ak by aj bola váhala včera, premiér jej svojim vystúpením večer zúžil a uľahčil rozhodovanie. Strašné babráctvo.“"
Podľa Jána Budaja a Pavla Nechalu, ktorí sú členmi predsedníctva Demokratov, Káčerovo rozhodnutie nesúvisí s kauzou.
Stranícke pôsobenie.
Minister Káčer spolu s ministrami Jánom Budajom, Karelom Hirmanom a Jaroslavom Naďom a premiérom Eduarda Hegera na tlačovej konfernecii 7. marca 2023 oznámili vstup do politickej strany Modrá koalícia (do 26. januára 2023 pôsobiacej pod pôvodným názvom SPOLU – občianska demokracia) a predstavili jej pretvorenie na politický subjekt Demokrati (zmena názvu strany na „Demokrati“ bola zaregistrovaná 16. marca). Káčer v strane zastáva funkciu člena predsedníctva.
V rozhovore pre "Denník N" zo 14. marca Káčer reagoval na otázku o vylúčení spolupráce s Hlasom – sociálnou demokraciou, ktoré avizoval E. Heger už na úvodnej tlačovej konferencii Demokratov, konštatovaním, že "„necítim potrebu vytláčať Hlas z priestoru normálnych politických strán“", keďže strana spĺňa nutné minimum "„toho, čo by malo integrovať strany, ktoré by mali mať ambíciu vládnuť v tejto krajine“". Odsúdil odmietavý postoj Hlasu k podpisu obrannej dohody so Spojenými štátmi, no vyjadril presvedčenie, že "„odvtedy je ich prístup konzistentnejší a normálnejší“" a že o vylúčení spolupráce budú beztak musieť rozhodnúť kolektívne orgány strany. Podľa vyjadrenia E. Hegera v talkshow "Večer Mareka Vagoviča" z 21. marca Káčer "„svoj postoj k Hlasu prehodnotil“", pričom snem strany schválil, že spoluprácu s Hlasom odmieta.
Káčer k 1. máju opustil stranu Demokrati a zároveň oznámil, že nebude kandidovať v predčasných parlamentných voľbách v septembri 2023.
Politické postoje.
Podstatnú časť svojej kariéry venoval úsiliu o vstup Slovenska do NATO, preto je prirodzené, že euroatlantickú integráciu Slovenska pokladá za kľúčovú pre normálny vývoj štátu. Zároveň opakovane a otvorene kritizoval politiku maďarského premiéra Viktora Orbána a ruského prezidenta Vladimira Putina. Odsudzujúc ruskú inváziu na Ukrajinu (2022), kladne zhodnotil darovanie slovenských protilietadlových a protiraketových systémov S-300 Ukrajine a ostro skritizoval bývalého predsedu vlády, predsedu opozičnej strany SMER – sociálna demokracia (SMER-SD) Roberta Fica za šírenie prokremeľských názorov. Považuje za nutné udržať medzinárodné sankcie voči Rusku dokiaľ Rusko neopustí územie Ukrajiny vrátane Krymu.
Z hľadiska vlastného politického presvedčenia sa pokladá za liberálneho konzervatívca (tzn. konzervatívca "„typu klasických európskych ľudovcov z EPP" [Európskej ľudovej strany]", teda západoeurópskeho konzervatívneho typu“"), prirovnávajúc sa k mainstreamovému krídlu Kresťanskodemokratickej únie Nemecka.
V otázke ľudských práv pokladá za potrebné garantovanie rovnakých občianskych práv a služieb štátu pre LGBT osoby na Slovensku, pričom do širšieho mediálneho povedomia sa dostal keď dal v roku 2016 na zábradlie balkóna veľvyslanectva v Budapešti vyvesiť dúhovú vlajku ako "„gesto akceptácie inakosti“". Pri problematike zákonnej úpravy interrupcií zastáva status quo.
Kritika a kontroverzie.
Kritika za vyvesenie dúhovej vlajky.
Keď veľvyslanec R. Káčer nechal na zábradlie balkóna veľvyslanectva v Budapešti vyvesiť dúhovú vlajku v čase budapeštianskeho dúhového pochodu (2. júla 2016), kriticky na to reagovali okrem iných vtedajší predseda vlády SR Robert Fico (SMER-SD) či predseda Národnej rady SR (NR SR) Andrej Danko (Slovenská národná strana), ktorý dokonca vyzval Ministerstvo zahraničných vecí a európskych záležitostí SR (MZVEZ SR), aby veľvyslanca stiahlo. R. Káčer sa týmto krokom podľa MZVEZ SR pripojil k spoločnej akcii ďalších 30 veľvyslanectiev v Budapešti. Avšak keďže túto aktivitu predtým nekonzultoval s ministerstvom, minister Miroslav Lajčák ho upozornil na to, že "„zastupiteľský úrad Slovenskej republiky ako oficiálna štátna inštitúcia nemôže autonómne rozhodovať o akýchkoľvek aktivitách s politickým dosahom“".
Kritika za výroky o vláde Viktora Orbána.
R. Káčer je dlhodobým kritikom politiky predsedu vlády Maďarska Viktora Orbána, za čo naňho viackrát dopadla kritika od niektorých maďarských politických predstaviteľov či médií.
Kontroverzie vyvolal výrok R. Káčera v relácii "Na telo" Televízie Markíza zo 7. februára 2023, kde odpovedal na otázku, či je maďarská politika v priebehu desiatich rokov schopná dopracovať sa do stavu nejakých územných nárokov na Slovensko, slovami: "„Prečo desiatich rokov?" [...] "Keby bol býval Vladimir Putin úspešnejší a dneska ho máme na východných hraniciach, myslím si, že takýmto nárokom by sme už priamo čelili dnes, bohužiaľ.“"
Maďarské ministerstvo zahraničných vecí si v reakcii na tento výrok predvolalo slovenského veľvyslanca v Budapešti. Predseda vládneho hnutia OĽaNO a poslanec NR SR Igor Matovič spolu s ďalším poslancom strany Györgym Gyimesim na tlačovej konferencii 8. februára Káčerov výrok skritizovali a vyzvali ho, aby sa ospravedlnil, čo R. Káčer odmietol učiniť, zdôrazňujúc: "„Nekritizujem Maďarov" [...] "Je to kritika konkrétnej politiky“". I. Matovič a G. Gyimesi preto 9. februára opäť zvolali tlačovú konferenciu, na ktorej vyzvali prezidentu Z. Čaputovú, aby R. Káčera "„stiahla“" z funkcie ministra zahraničných vecí. Hovorca prezidentky Martin Strižinec reagoval tým, že "„"[v] "odvolanej vláde prezidentka odoberá poverenie ministra na návrh premiéra“", pričom takéto výzvy pokladá "„za súčasť začínajúcej sa predvolebnej kampani“" a "„samotný výrok ministra" [...] "považuje za nešťastne sformulovaný“".
Poverený predseda vlády E. Heger v reakcii na túto kritiku vyjadril ministrovi R. Káčerovi podporu. Z nepolitikov označili Káčerov výrok za neprimeraný komentátor "Denníka N" Marián Leško, redaktor "Denníka N" Zoltán Szalay či komentátor "Konzervatívneho denníka Postoj" Lukáš Krivošík; tí ale zároveň odsúdili aj prístupom I. Matoviča a G. Gyimesiho.

</doc>
<doc id="687233" url="https://sk.wikipedia.org/wiki?curid=687233" title="Káčer">
Káčer

Káčer môže byť:

</doc>
<doc id="687234" url="https://sk.wikipedia.org/wiki?curid=687234" title="Koreň (vrch v Nízkych Tatrách)">
Koreň (vrch v Nízkych Tatrách)

Koreň () je vrch v Nízkych Tatrách. Leží nad Spišským Bystrým, približne juhozápadne od Popradu.
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Predná hoľa. Leží v Prešovskom kraji, v okrese Poprad a na katastrálnom území obce Spišské Bystré. Najbližším sídlom je juhovýchodným smerom ležiaci Vernár, severne sa nachádza obec Kravany a Spišské Bystré a západne Liptovská Teplička. 
Opis.
Koreň leží v rázsoche, ktorá vybieha severovýchodným smerom z Kráľovej hole () a pokračuje cez Prednú hoľu (). Západným smerom leží Vysoký vrch (), Čertovica () a Čierny vrch (), južným Prostredný vrch (), Predná hoľa () a Popová (), východným Človečia hlava (), Vysoká () a Zbojníčka () a severným Zoty () a Krížový vrch (). Oblasť sa nachádza v povodí rieky Hornád, kde vodu odvádza potok Bystrá. Na vrchol nevedie značená turistická trasa a vedie ním hranica ochranného pásma Národného parku Slovenský raj
Výhľady.
Vrcholovú časť pokrýva sčasti súvislý lesný porast a sčasti odlesnené plochy, umožňujúce rozhľad. Z vhodných lokalít je možné pozorovať okolité vrcholy Nízkych Tatier, no tiež Západné a Vysoké Tatry, Kozie chrbty, Levočské vrchy, Branisko, Spišsko-gemerský kras a Volovské vrchy.
Prístup.
Na vrchol nevedie značený turistický chodník a najbližšie značené trasy vedú z obce Spišské Bystré cez Bystrú dolinu ( modrá) do Smrečinského sedla a tamtiež smerujúci červený chodník z Vernára.

</doc>
<doc id="687240" url="https://sk.wikipedia.org/wiki?curid=687240" title="Štefan Fidlík">
Štefan Fidlík

Štefan Fidlík (* 26. august 1871, Trnava† 15. september 1951, Trnava) bol slovenský murár a komunistický politik aktívny najmä v období medzivojnového Československa. Patril k popredným funkcionárom Komunistickej strany Československej v Trnave i na Slovensku.
Život.
Vychodil štyri triedy základnej školy a vyučil sa za murára. Pracoval ako poľnohospodársky a potom murársky robotník, pričom v rokoch 19061908 pracoval v Spojených štátoch. Istý čas pôsobil aj v Rožňave, odkiaľ sa neskôr vrátil do Trnavy. Do robotníckeho hnutia sa zapojil počas práce na stavbách (napr. trnavského cukrovaru) pri politicky organizovaných robotníkoch z predlitavskej časti monarchie. V roku 1902 spoluzaložil a následne pôsobil v sociálnodemokratickej odborovej organizácii stavebných robotníkov v Trnave a v roku 1914 sa stal členom Kontrolnej komisie Slovenského výkonného výboru Sociálnodemokratickej strany Uhorska.
Po vzniku Československa bol funkcionárom Československej sociálnodemokratickej strany robotníckej, pričom patril k ľavému krídlu strany, ktoré v máji 1921 založilo Komunistickú stranu Československa (KSČ). Po vstupe do KSČ bol Š. Fidlík jedným z jej vedúcich predstaviteľov v Trnave. Pôsobil v Červených odboroch i revolučných masových organizáciách, od roku 1923 bol členom trnavského mestského zastupiteľstva a od roku 1926 členom Okresného výboru KSČ v Trnave. Počas vnútrostraníckej krízy sa pridal na stranu Gottwaldovho krídla presadzujúceho boľševizáciu, ktoré na V. zjazde vo februári 1929 uchopilo moc v strane.
V parlamentných voľbách v roku 1929 bol zvolený za senátora Národného zhromaždenia (viedol kandidátku KSČ v VIII. volebnom kraji). V senáte zasadal v brannom, inkompatibilnom a zahraničnom výbore. Mandát obhájil aj v parlamentných voľbách v roku 1935, v ktorých kandidoval v IX. volebnom kraji. Po nich zasadal len v inkompatibilnom výbore senátu. V tomto období sa intenzívne podieľal na straníckej činnosti. Okrem iného organizoval generálny štrajk robotníkov Rimamuránskej železiarskej spoločnosti (1932), štrajk robotníkov trnavského Coburgu (1934), štrajky na stavbe železničnej trate Červená SkalaMargecany (19331935), štrajk horehronských lesných a drevárskych robotníkov (1936), ako aj viaceré demonštrácie robotníkov a nezamestnaných a na podporu republikánov v španielskej občianskej vojne. V rokoch 19361938 bol členom Krajinského vedenia KSČ na Slovensku (19361938).
V dôsledku rozpustenia KSČ na Slovensku boli 28. decembra 1938 zbavení mandátu všetci komunistickí poslanci a senátori vrátane Š. Fidlíka. Následne sa podieľal na ilegálnej činnosti strany ako kuriér v styku s vedením KSČ v Prahe a organizátor komunistického protifašistického odboja. V období Slovenskej republiky (19391945) bol v závere roku 1940 zaistený štátnou bezpečnosťou a bez udania dôvodu umiestnený do ilavskej väznice, kde bol väznený v rokoch 19401941 a 1942. Po oslobodení Československa pomáhal v práci s mladými členmi strany ap. Zomrel 15. septembra 1951. Pochovaný je na trnavskom Novom cintoríne.

</doc>
<doc id="687243" url="https://sk.wikipedia.org/wiki?curid=687243" title="Rígeľ">
Rígeľ

Rígeľ môže byť:

</doc>
<doc id="687244" url="https://sk.wikipedia.org/wiki?curid=687244" title="František z Valois">
František z Valois

František z Valois ([valoa]; iné mená pozri nižšie; *18. marec 1555, Saint-Germain-en-Laye†10. jún 1584, Château-Thierry) bol štvrtý a najmladší syn Henricha II. a Kataríny Medicejskej z významného francúzskeho kráľovského rodu Valoisovcov. Jeho bratia František II., Karol IX. a Henrich III. boli francúzskymi kráľmi, ale pre smrť Františka II. vo veku 30 rokov získal titul dauphin. V roku 1566 mu udelila jeho matka Katarína Medicejská titul vojvoda z Alençonu. Neskôr sa stal vodcom umiernenej katolíckej frakcie zvanej "Politiques". Vďaka zmluve z Beaulieu 6. mája 1576 sa z neho stal vojvoda z Anjou. Neskôr získal ďalšie titul ako vojvoda z Chàteau-Thierry, Berry a Touraine. František dvoril anglickej kráľovnej Alžbete I. a podarilo sa mu vyjednať manželskú zmluvu v roku 1579, ktorá nebola uzavretá ani po dvoch návštevách Londýna v rokoch 1579 a 15811582. Počas nizozemskej revolúcii proti španielskej nadvláde sa nechal vyhlásiť za vojvodu Brabantska a grófa Flámska okolo roku 1581, ktoré však boli fiktívne. Františkova smrť v roku 1584, za vlády jeho bezdetného brata Henricha III., spôsobila že dedičom francúzskej koruny sa stal jeho vzdialený bratranec a protestant Henrich IV.
Mená.
Pôvodne bol pokrstený ako "Herkules/Hercules", ale po smrti jeho najstaršieho brata Františka II. prijal na jeho počesť pri sviatosti birmovania meno Františekcelé meno: František Herkules z Valois/František Hercules de Valois. Zahraničná odborná literatúra používa pri mene aj predikát v preklade ako: "vojvoda z Anjou" alebo "vojvoda z Alençonu" či "vojvoda z Anjou a Alençonu".pozri:
Mladosť.
V ôsmych rokoch ochorel na pravé kiahne, ktoré mu zjazvili tvár. Mal mierne zdeformovanú chrbticu. V mladosti bol veľmi ambiciózny a túžil po tom, aby mu bol vo Francúzsku zverený nejaký dôležitý a významný úrad. To dosiahol v roku 1569, kedy zastupoval neprítomného kráľa. V roku 1574 zomrel kráľ Karol IX. a pretože nemal legitímnych mužských potomkov, zdedil korunu Františkov brat Henrich III. Keďže bol Henrich III. bezdetný, stal sa František následníkom trónudauphinom. V roku 1576 potom k svojim doterajším titulom získal ďalšiestal sa vojvodom z Anjou, Berry a Touraine. S bratom Henrichom III. vychádzal spočiatku dobre, ale jeho túžba po moci a uznaní bola príliš silná. Pridal sa k hugenotskej proti kráľovskej opozícii a v radoch protestantského vojska bojoval vo vojne v rokoch 15741576 proti katolíckym vojskám. V roku 1576 potom podpísal v Beaulieu dokument ukončujúci túto fázu vojny.
Nápadníkom Alžbety I..
František z Anjou stal uchádzačom o ruku anglickej kráľovnej Alžbety I. Napriek tomu, že bol medzi nimi veľký vekový rozdiel (Alžbete I. mala 46 rokov a František 24), boli si od prvého stretnutia vzájomne veľmi sympatickí. Sama Alžbeta I. si však nebola vôbec istá tým, či vôbec túži po sobáši. Aj obyvatelia Anglicka boli väčšinou proti sobášu svojej kráľovnej s francúzskym princom a tiež protestantskej šľachte bola proti mysli predstava, že by budúcim manželom panovníčky mal byť katolík. Z priateľstva Alžbety a Františka tak nakoniec sobáš nevzišiel a po troch mesiacoch pytačiek vojvoda z Anjou odišiel z Anglicka rovno do Holandska.
Odchod z Holandska.
V Spojených holandských provinciách bol František od samého začiatku veľmi neobľúbený. Obyvatelia provincií Holland a Zeeland jeho vládu nikdy neuznali. Podobne ako v ostatných provinciách sa na vojvodu, pochádzajúceho z francúzskej kráľovskej katolíckej rodiny, pozerali nedôverčivo. František bol so svojou slabou politickou pozíciou veľmi nespokojný a túžil po dosiahnutí absolútnej vlády nad celým územím. V roku 1582 dorazili do Holandska francúzske vojenské posily a František sa rozhodol dobyť Antverpy, Bruggy, Dunkerque a Oostende. 18.januára 1583 sa vojvoda s vojskom objavil pred bránami Antverp. Občanov mesta požiadal o otvorenie brán. Vojsko bolo do mesta vpustené, ale potom sa za ním brány náhle opäť uzavreli. Vojaci sa ocitli v pasci. Ľudia na nich z okien hádzali kamene, kachle a iné ťažké predmety. Františkovi a malej skupine vojakov sa podarilo utiecť. Na uliciach Antverp však zostalo 1500 mŕtvych. 
Smrť.
Krátko po návrate do Francúzska ochorel František na maláriu. V roku 1584 ho nechala matka Katarína Medicejská previezť do Paríža, kde sa umierajúci František stretol s bratom Henrichom III., ktorý mu zrejme všetko odpustil. 10. júna 1584 František vojvoda z Anjou vo veku 29 rokov zomrel. Pochovaný bol v katedrále Saint-Denis. Nikdy sa neoženil a nezanechal po sebe žiadnych potomkov. Po smrti bezdetného Henricha III. sa stal kráľom Henrich IV. z rodu Bourbonovcov.

</doc>
<doc id="687245" url="https://sk.wikipedia.org/wiki?curid=687245" title="Veľvyslanectvo Slovenskej republiky v Prahe">
Veľvyslanectvo Slovenskej republiky v Prahe

Veľvyslanectvo Slovenskej republiky v Prahe (skrátene VV SR v Prahe) je zastupiteľský úrad Slovenskej republiky (SR) pre Českú republiku (ČR). Vznikol po rozdelení Česko-Slovenska na dva samostatné štáty 1. januára 1993. Jeho dôležitosť spočíva v nadštandardných medzištátnych vzťahoch, ktoré medzi sebou udržiava Slovensko a Česko.
Veľvyslanectvo sídli na Pelléovej ulici 87/12 v Prahe 6. Okrem neho v Česku od 30. septembra 2013 pôsobí Honorárny konzulát SR v Brne, ktorý od jeho vzniku vedie Jaroslav Weigl.
Zoznam veľvyslancov.
Veľvyslanectvo viedli mimoriadni a splnomocnení veľvyslanci:

</doc>
<doc id="687246" url="https://sk.wikipedia.org/wiki?curid=687246" title="VV SR v Prahe">
VV SR v Prahe



</doc>
<doc id="687247" url="https://sk.wikipedia.org/wiki?curid=687247" title="Veľvyslanectvo Slovenskej republiky v Českej republike">
Veľvyslanectvo Slovenskej republiky v Českej republike



</doc>
<doc id="687248" url="https://sk.wikipedia.org/wiki?curid=687248" title="Veľvyslanectvo Slovenskej republiky v Česku">
Veľvyslanectvo Slovenskej republiky v Česku



</doc>
<doc id="687249" url="https://sk.wikipedia.org/wiki?curid=687249" title="Racvalovský potok">
Racvalovský potok

Racvalovský potok je potok v regióne Horehronie, na území obce Kordíky v okrese Banská Bystrica v Banskobystrickom kraji. Nachádza sa v geomorfologickom celku Starohorské vrchy. Ústi do Cenova. Má dĺžku . Rád toku V. 
Začiatok.
Začína sa v v lesnom extraviláne na sútoku dvoch zdrojníc (jedna zdrojnica zo severu a druhá zo západu), 500 m južne od vrchu "Štefanka" s na území obce Kordíky v okrese Banská Bystrica. Severná zdrojnica pramení v a zdrojnica pritekajúca zo západu pramení v 
Opis toku.
"Racvalovský potok" tečie od sútoku zdrojníc územím obce Kordíky lesným extravilánom východným až juhovýchodným smerom, po 500 m vteká priamo na obecnú hranicu medzi obcou Kordíky a obcou Dolný Harmanec, preteká dolinou "Racvalová", pravým brehom obmýva les "Breziny", v priberá ľavostranný bezmenný prítok, pokračuje po obecnej hranici až po trojchotár v , kde priberá pravostranný prítok Ploskov potok a zároveň odbočuje z obecnej hranice na územie obce Harmanec, ľavým brehom obmýva les "Uhliská", v ústi do Cenova ako jeho ľavostranný prítok. 
"Racvalovský potok" patrí do okresu Banská Bystrica v Banskobystrickom kraji. Nachádza sa v geomorfologickom celku Starohorské vrchy. Má jeden významnejší prítok: Ploskov potok.
Pôvod názvu.
Názov vodného toku "Racvalovský potok" má pôvod v názve doliny "Racvalová" v obciach Kordíky a Dolný Harmanec (rovnaký názov má aj chrbát a les v obci Dolný Harmanec). Vodný tok "Racvalovský potok" preteká dolinou "Racvalová". Medzi odborníkmi nebola dosiahnutá dohoda o pôvode názvu doliny "Racvalová". Do úvahy prichádza pôvod z nemeckého der Ratz (potkan) + apelatívum der Wald (les) alebo pôvod z osobného mena, ktorý by mohol viesť až k niektorému zo starobylých predkresťanských osobných mien Rad(i)slav, Radoslav → Racval.
Z toponyma "Racvalová" bolo po rozšírení o formant "-ský" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Racvalovský potok" ako súčasť veľmi početnej skupiny názvov v slovenskej toponymii, najmä hydronymii. Najstarší písomný záznam názvu obce Dolný Harmanec sa viaže k roku 1540 v podobe "Hermans".
Názov vodného toku bol štandardizovaný v roku 1994.
V priestore slovenskej hydronymie vodných tokov hydronymum "Racvalovský potok" je jedinečným hydronymom (august 2022). 
Referencie.
 
 

</doc>
<doc id="687253" url="https://sk.wikipedia.org/wiki?curid=687253" title="István Mezö">
István Mezö

István Mezö (* 27. október 1880, Nová Stráž† 15. máj 1946) bol komunistický politik maďarskej národnosti v období medzivojnového Československa. 
Život.
Pochádzal z obce Nová Stráž, ktorá je dnes súčasťou mesta Komárno. Pred vstupom do politiky pracoval ako robotník v komárňanskom prístave. V ňom pôsobil ako hlavný robotnícky dôverník a predák miestnych komunistov. V parlamentných voľbách v roku 1929 bol za Komunistickú stranu Československa (KSČ) zvolený za senátora Národného zhromaždenia (viedol kandidátku KSČ v národnostne zmiešanom XI. volebnom kraji). V senáte zasadal v kultúrnom výbore. Na zasadaniach používal maďarčinu. Do hornej komory parlamentu kandidoval aj v parlamentných voľbách v roku 1935, avšak už nebol zvolený. 

</doc>
<doc id="687254" url="https://sk.wikipedia.org/wiki?curid=687254" title="Antracén">
Antracén

Antracén alebo paranaftalén je polycyklický aromatický uhľovodík, ktorý sa skladá z troch benzénových jadier usporiadaných lineárne za sebou. Je to izomér fenantrénu. 
Antracén sa vyskytuje v čiernouhoľnom dechte a vzniká spaľovaním fosílnych palív. Je dôležitý hlavne vo výrobe farbív, ako je alizarín.
Vlastnosti.
Antracén je bezfarebný, ale vykazuje modrú fluorescenciu (v oblasti 400-500 nm). Kryštály antracénu sa vyskytujú ako bezfarebné lupienky. Je nerozpustný vo vode a rozpustný v aromatických uhľovodíkoch, alkoholoch, sírouhlíku. 
Reakcie.
Syntetická príprava.
Antracén je možné pripraviť:
Príprava derivátov.
Antracén ľahko reaguje v polohách 9 a 10. Ľahko sa hydrogenuje na 9,10-dihydroantracén, oxiduje sa na antrachinón (napr. kyselinou dusičnou) a podstupuje Diels-Alderovu reakciu. Bromáciou vzniká 9,10-dibrómoantracén. Ľahko podlieha oxidácii pôsobením ozónu a peroxidov.
Cykloadícia.
Okrem toho podstupuje i cykloadíciu, kde sa spájajú dve molekuly antracénu cez uhlíky 9 a 10, čím vzniká dimér antracénu, diantracén: 
Táto reakcia je príklad [4+4] fotocykloadície. Diantracén vzniká z antracénu pri ožiarení vlnovou dĺžkou nad 300 nm a rozkladá sa naspäť na antracén ožiarením vlnovou dĺžkou pod 300 nm alebo zahriatím. 
Túto reakciu ako prvý popísal Fritzsche v roku 1867. Mnohé deriváty antracénu takisto podstupujú túto reakciu.
Antracén však môže reagovať i s plynným kyslíkom v [4+2] cykloadícii, ktorý pri ožiarení prechádza z tripletového do singletového stavu (niekedy pomocou katalyzátora), čím vzniká endoperoxid v potenciálne nežiadanej reakcii:
Použitie.
Antracén sa využíva prakticky výhradne v syntéze antrachinónu. Antracén a mnohé jeho deriváty sa používajú vo farbiarstve. Dôležité sú predovšetkým antrachinónové farbivá, medzi ktoré patrí i alizarín.
Medzi ďalšie menej bežné použitia patrí využitie v polyméroch a plastoch, elektrofotografii a ako scintilátor. Takisto sa používa pri výrobe syntetických vlákien, je súčasťou cigaretových filtrov, využíva sa pri vývoji polovodičov, insekticídov, konzervantov na drevo a náterov.
Toxikológia.
Keďže antracén patrí medzi polycyklické aromatické uhľovodíky (PAH), predpokladá sa, že by mohol byť karcinogénny. Žiadne testy však jeho karcinogenitu nepreukázali, takže je aktuálne zaradený do IARC skupiny 3 ako „neklasifikovaný“. 
Antracén je biodegradovateľný v zemi a vo vode, rýchlo fotodegraduje na vzduchu a vo vode.

</doc>
<doc id="687258" url="https://sk.wikipedia.org/wiki?curid=687258" title="Go (Singel)">
Go (Singel)

„Go“ je prvý singel amerického elektronického hudobníka Mobyho z jeho prvého rovnomenného albumu. Vydaný bol v Amerike v marci 1991 cez Instinct Records a v Spojenom kráľovstve v auguste 1991 cez Outer Rhythm. Po roku bol vydaný v Nemecku cez Roughmix s názvom "The Ultimate Go," ktorý obsahoval nové remixy napr. od dvojice Jam &amp; Spoon alebo remix od Mobyho pseudonyma "Barracuda." Skladba sa pôvodne objavila ako "Original Mix" verzia v EP platni Mobility a v kompilácii Early Underground, no bola prepracovaná na konci roka 1990 a začiatku roka 1991. 
V novembri 1991 sa dostal do prvej desiatky v Spojenom kráľovstve a v Holandsku.

</doc>
<doc id="687259" url="https://sk.wikipedia.org/wiki?curid=687259" title="Vilniuská univerzita">
Vilniuská univerzita



</doc>
<doc id="687264" url="https://sk.wikipedia.org/wiki?curid=687264" title="Hlohyňa šarlátová">
Hlohyňa šarlátová

Hlohyňa šarlátová () je vždyzelený ker vysoký 2 až 5 m, z rodu hlohyňa ("Pyracantha") z čeľade ružovité ("Rosaceae"). Je vhodným architektonickým prvkom do živých plotov a k budovám.
Opis.
Hlohyňa šarlátová je vždyzelený ker (s listami prežívajúcimi viac ako jedno vegetačnú sezónu), vysoký 2 až 5 m. Konáre sú v mladosti sivo chlpaté, neskôr lysé, červenohnedé, lesklé a tŕnité. Listy sú neopadavé, elipsovité až obrátene vajcovito elipsovité, na okraji vrúbkovane pílkovité, 20 až 40 (-50) mm dlhé a 10 až 15 (-20) mm široké, na líci lesklé, tmavozelené, na rube svetlejšie, v mladosti pri stopke chlpaté, neskôr lysé. Listová stopka je dlhá 5 až 10 mm. Súkvetie je mnohokvetý mnohoramenný vrcholík. Jeho päťpočetné kvety majú v priemere 8 mm. Kvetné stopky sú dlhé 5 mm, kališné zuby sú chlpaté, korunné lupienky sú o niečo dlhšie ako kalich, má päť piestikov. Kvety sú biele alebo ružovožlté. Plodom je viacsemenná guľatá kôstkovica, s priemerom 5 až 7 mm, je červená, zriedkavejšie žltá alebo oranžová, na rastline je dlho zotrvajúca.
Rozšírenie.
Hlohyňa šarlátová pochádza z južnej Európy (od Talianska až po Krym) a jej prirodzený areál zasahuje až k pohoriu Kaukaz. Pôvodným druhom je aj v Turecku, Iráne a Libanone. Hlohyňa bola introdukovaná aj v Amerike, Karibiku, Ázii, Afrike a Oceánii. Podľa fosílnych záznamov z pleistocénu, zástupcovia hlohýň zasahovali až na sever Talianska a do Británie, čo naznačuje, že klíma bola podstatne teplejšie ako v súčasnosti.
Ekológia.
Hlohyňa šarlátová je najlepšie prispôsobená miernemu stredomorskému podnebiu. Darí sa jej v skalnatých a strmých oblastiach, lesoch, pobrežných krovinách a okrajoch ciest, často sa vyskytuje na narušených lokalitách. Je prispôsobená pôdam s jemnou až strednou štruktúrou, ale rastie aj na iných pôdach, ak sú dobre odvodnené. Toleruje silný vietor. Uprednostňuje plné slnko a je odolná voči suchu. Preferuje mierne kyslé pôdy s pH 6,1 až 6,5, ale toleruje aj neutrálne a mierne zásadité pôdy. Vyskytuje sa v oblastiach s ročným úhrnom zrážok od 950 mm do 1 350 mm, v regiónoch s priemerným najteplejším mesiacom 26° až 30°C. Nedarí sa jej v horúcom tropickom podnebí.
Hlohyňa šarlátová sa rozmnožuje semenami, odrezkami a štepením. Kvitne v máji až júni a je opeľovaná včelami. Semená najlepšie klíčia po studenej stratifikácii počas 90 až 120 dní. Prudké teplotné zmeny s mrazmi spôsobujú jej vymŕzanie.
Význam a využitie.
Hlohyňa šarlátová dobre znáša rez, a tak sa jej kry často vedú po stenách budov, ktoré tak nadobúdajú v jesenných mesiacoch zaujímavý vzhľad. Oranžová farba malvičiek v kontraste s tmavou lesklou zelenou farbou listov a plody dlho vytrvávajú na kroch (pokiaľ ich nezozobú vtáky), sú jej najväčšou ozdobou. Preto sa stala vhodným doplnkom modernej architektúry. Z jej plodov sa niekedy varila marmeláda.
Hrozby a choroby.
Bakteriálne patogény, ktoré parazitujú na hlohyni šarlátovej, zahŕňajú druhy "Erwinia amylovora", ktorá spôsobuje spálu, vážnu chorobu jabloní a hrušiek a "Pseudomonas syringae". Infekcia ňou spôsobená záčina v kvetoch a cez odumreté kvety môže preniknúť do ovocia, prípadne sa môže usadiť aj v živom dreve a odtiaľ expandovať do celého stromu. Otvorené rany vytvárajú veľké rakovinové novotvary a nakoniec strom odumrie. Sekundárna infekcia je možná prerezávaním a dokonca aj čerstvými jazvami po opadaných listoch. 
Z hubových škodcov je to druh "Venturia inaequalis". V osemdesiatich rokoch dvadsiateho storočia sa najmä v strednej Európe rozšírilo hubové ochorenie malvíc, ktoré úplne potláčalo efekt, pre ktorý sa hlohyne pestujú. Z motýľov hostiteľa napadá drobný druh "Phyllonorycter leucographella". Jeho larvy sa živia listovými šťavami a vytvárajú na listoch plošné míny. Tento druh bol pravdepodobne začiatkom 20. storočia obmedzený iba na oblasť Stredozemného mora. Od svojho prvého pozorovania v Holandsku (1984) sa tento druh rýchlo rozšíril a stal sa extrémne bežným v záhradách a parkoch približne do roku 2006. Po tomto čase početnosť prudko klesla. Aj v Nemecku a Británii zaznamenal tento druh prudký nárast. Z vošiek sú to druhy; "Eriosoma lanigerum", ktorý žije v kolóniách chránených voskom v štrbinách a ranách kôry. Napadnuté konáriky môžu byť znetvorené opuchmi podobnými rakovine (v sadoch je to vážny škodca). Druhým je voška jabloňová ("Aphis pomi"). Napadnuté listy sa rolujú ale nemenia farbu.

</doc>
<doc id="687265" url="https://sk.wikipedia.org/wiki?curid=687265" title="Brezová listina">
Brezová listina

Brezová listina () je historický dokument nájdený pri archeologických vykopávkach v ruských mestách Velikij Novgorod, Smolensk, Staraja Russa a Pskov. Brezové listiny boli vyrývané do brezovej kôry kostenými ihlicami a mali najmä hospodársky a rodinno-súkromný charakter.
Prvý nápis na brezovej kôre bol objavený, prečítaný a identifikovaný v júli 1951 vo Velikom Novgorode, odvtedy bolo nájdených vyše 1000. Zachovanie týchto dokumentov umožnila skutočnosť, že „miestna pôda bola totiž natoľko nasýtená vodou, že tu nedochádzalo k rozkladu organických látok, vďaka čomu sa tu uchovali predmety, ktoré by kdekoľvek inde podľahli rozkladu.“ Veľká väčšina brezových listín pochádza z 12.15. storočia, niekoľko z prvej polovice 11. storočia.
Obsahovo ide o veľmi rôzne dokumenty: pripomienky súkromných dlžôb, daňové povinnosti dedín či oblastí, ľubostné listy, magické výroky, fragmenty ľudovej múdrosti, detské kresby, abecedné cvičenia. Ich autormi boli najrôznejšie osoby z takmer každej sociálnej vrstvy od popredných mešťanov po roľníkov, a (čo pre stredovek výnimočné) gramotné boli aj ženy. Ide o cenné doklady každodenného života.
Brezové listiny majú značný význam pre dejiny ruštiny.
V niektorých oblastiach Ruska boli brezové listiny známe aj z neskorších čias, niekde sa používali aj počas druhej svetovej vojny.
Dokumenty na brezovej kôre používali napríklad aj Aztékovia. 

</doc>
<doc id="687269" url="https://sk.wikipedia.org/wiki?curid=687269" title="3. tanková divízia SS Totenkopf">
3. tanková divízia SS Totenkopf

3. tanková divízia SS Totenkopf alebo 3. SS-Panzerdivision Totenkopf bola divízia Waffen-SS počas druhej svetovej vojny. Svoj pôvod má v jednotkách "SS-Totenkopfverbände", ktoré slúžili ako stráž nemeckých koncentračných táborov. Príslušníci jednotiek "Totenkopf" sú známi pre veľké množstvo spáchaných vojnových zločinov, najmä v Poľsku.
História.
V októbri 1939 schválil Adolf Hitler presun 6 500 mužov z jednotiek ochrany koncentračných táborov "Totenkopfverbände" do novo organizovanej divízie Waffen-SS. Bola formovaná v Dachau, kde bola zorganizovaná a vybavená.
Dôstojníci boli prevelení z jednotiek "SS-Verfügungstruppe" a "SS Heimwehr Danzig", z ktorých mnohí už mali skúsenosť z masakrov poľskej inteligencie. Veliteľom divízie sa stal Obergruppenführer Theodor Eicke. Počas bitky o Francúzsko bola divízia vybavená bývalými československými zbraňami. Pôvodne bola organizovaná ako motorizovaná divízia.
Divízia bojovala na západnom aj východnom fronte.
Bojový krst absolvovala počas útoku na Belgicko 16. mája 1940. Zúčastnila sa bojov o Arras. Podporovala postup Rommelovej 7. tankovej divízie. V boji sa stretla s koloniálnymi marockými jednotkami a podarilo sa jej zajať asi 16 000 mužov.
Jednotka sa zúčastnila operácie Barbarossa, operovala v rámci Hoepnerovej 4. tankovej skupiny Severnej skupine armád v Pobaltí a okolí Leningradu. V roku 1942 utrpela ťažké straty v obkľúčení pri Demiansku a po nadviazaní spojenia so zvyškom armády bola cez leto 1942 stiahnutá na doplnenie do Francúzska.
Na front bola znovu nasadená začiatkom roku 1943 pri Charkove v rámci II. tankového zboru SS. V bojoch vtedy padol veliteľ divízie Theodor Eicke. Neskôr sa zúčastnila kurskej bitky. Operovala na pravom krídle II. tankového zboru SS v oblasti Belgorodu. Jednotke sa podarilo prekročiť rieku Psiol a vybudovať predmostie, z ktorého neskôr nemecké sily postupovali ďalej smerom na Prochorovku. V týchto bojoch utrpela značné straty na tankoch aj pechote. Po zastavení nemeckej ofenzívy zostala na fronte a bojovala v ústupových bojoch.
Spolu s divíziou Wiking sa na jeseň 1944 podieľala na nemeckom protiútoku pri Varšave, ktorý zastavil sovietsku ľvovsko-sandomierzsku ofenzívu. Neskôr sa podieľala na potlačení Varšavského povstania.
Začiatkom roku 1945 bola nasadená do neúspešného nemeckého protiútoku pri Balatone.
Zvyšky divízie sa vzdali americkým vojskám v Rakúsku 9. mája 1945. Príslušníci divízie boli americkými úradmi prenechaní sovietskej strane.

</doc>
<doc id="687273" url="https://sk.wikipedia.org/wiki?curid=687273" title="Beta častica">
Beta častica



</doc>
<doc id="687276" url="https://sk.wikipedia.org/wiki?curid=687276" title="Igor Vsevolodovič Girkin">
Igor Vsevolodovič Girkin

Igor Vsevolodovič Girkin (rus. И́горь Все́володович Ги́ркин) tiež známy ako Igor Ivanovič Strelkov (* 17. december 1970 Moskva, Sovietsky zväz) je bývalý príslušník FSB (19962013), účastník bojov na východnej Ukrajine, v roku 2014 pôsobil ako veliteľ vojsk proruských separatistov na Donbase.
Niekoľko mesiacov viedol povstalcov počas bojov pri meste Sloviansk. Po ústupe viedol sily proruských ľudových milícií v Donecku. Od 12. mája do 14. augusta 2014 bol veliteľom ozbrojených síl Doneckej ľudovej republiky (DĽR), od 16. mája do 14. augusta – minister obrany DĽR.
Je mu pripisovaná spoluzodpovednosť za zostrelenie malajzijského dopravného lietadla (let Malaysia Airlines 17) v auguste 2014 nad Donbasom. Ukrajinské úrady a viaceré ľudskoprávne organizácie ho obviňujú z vojnových zločinov, ktoré spáchal počas svojho angažovania v konflikte na východe Ukrajiny.
Po odchode z postu ministra obrany opustil územie Donbasu. Je verejne aktívny, často na sociálnych sieťach komentuje dianie na rusko-ukrajinskom fronte.
Životopis.
Mladosť a raná kariéra.
Igor Vsevolodovič Girkin sa narodil 17. decembra 1970 v Moskve v rodine Vsevoloda Ignatieviča Girkina a Ally Ivanovny Girkinovej (rod. Runovej). Študoval na moskovskej strednej škole č. 249. V rokoch 19871992 absolvoval Moskovský štátny inštitút histórie a archívov.
Následne údajne odišiel z Moskvy bojovať do Podnesterska ako dobrovoľník.
Už v auguste 1992 sa Girkin vrátil do Moskvy, ale ešte toho istého roku odišiel do Bosny, kde sa v rámci ruských dobrovoľníckych jednotiek zúčastnil na strane Armády Republiky Srbskej vojny v Bosne a Hercegovine. Niektoré zdroje mu prisudzujú spoluúčasť na masakroch pri meste Višegrad.
Zúčastnil sa aj prvej čečenskej vojny. Podľa uniknutej emailovej komunikácie bol v rokoch 19962013 príslušníkom FSB. Zúčastnil sa aj druhej čečenskej vojny. V roku 2013 odišiel z FSB s hodnosťou plukovníka.
Účasť v bojoch na Donbase.
V apríli 2014 sa zapojil do akcií pro-ruských separatistov na východe Ukrajiny. 12. apríla 2014 sa jeho skupina, ktorej príslušníci sa nazvali prívržencami Doneckej ľudovej republiky, zmocnila administratívnych budov (polícia, mestská rada) v Sloviansku a oznámila, že mesto prechádza pod kontrolu DĽR.
Vodca samozvanej Doneckej ľudovej republiky Borodaj poveril 26. apríla 2014 Girkina vedením ľudových milícií Donbasu. 29. apríla bol Girkin zaradený do zoznamu osôb, voči ktorým boli uvalené západné sankcie – zákaz vstupu a zmrazenie aktív v EÚ. 20. júna bol zaradený na sankčný zoznam USA.
2. mája 2014 obnovili ukrajinské bezpečnostné sily ofenzívu v oblasti Slavianska a Kramatorska. Strelkov viedol separatistov, ktorí bránili Slaviansk.
V máji 2020 Strelkov v rozhovore s ukrajinským novinárom Dmitrijom Gordonom uviedol, že osobne vydal rozkaz zastreliť Jurija Popravku a Jurija Ďakovského, ktorí boli podľa Strelkova členmi Pravého sektora a prišli do Slaviansku ako členovia 5-člennej sabotážnej skupiny. Ich telá so známkami mučenia našli v apríli 2014 v rieke neďaleko Slavianska. Strelkov tiež priznal, že je spoluzodpovedný za vraždu Volodymyra Rybaka, poslanca Gorlovskej mestskej rady, ktorý sa pokúsil vrátiť vlajku Ukrajiny na budovu Gorlovskej radnice.
Deň po referende o nezávislosti Doneckej ľudovej republiky Girkin oznámil, že prijal funkciu veliteľa proruských separatistov Doneckej ľudovej republiky a oznámil zavedenie režimu tzv. protiteroristickej operácie. Zároveň vyzval Ruskú federáciu, aby „prijala opatrenia primerané situácii na ochranu obyvateľstva DĽR, vrátane možnosti vstupu kontingentu ‚mierových síl‘ spoza východnej hranice.“ Nepovedal nič o svojom pôvode, poprel prijímanie zbraní alebo munície z Ruska. Zároveň oznámil, že jeho milície neprepustia pozorovateľov Organizácie pre bezpečnosť a spoluprácu v Európe (OBSE), ktorých vzali ako rukojemníkov, dokiaľ ukrajinská vláda neprepustí zadržiavaných proruských aktivistov.
Najvyššia rada DĽR vymenovala 15. mája Girkina za šéfa Bezpečnostnej rady a ministra obrany DĽR.
Podľa správy, ktorú vydal Úrad vysokého komisára OSN pre ľudské práva, „údajne 26. mája na príkaz Strelkova Dmytro Slavov („veliteľ roty ľudových milícií“) a Mykola Lukyanov („veliteľ“ čaty domobrany Doneckej ľudovej republiky') boli „popravení“ v Sloviansku po tom, čo boli „odsúdení“ za „rabovanie, ozbrojenú lúpež, únos a opustenie bojiska.“ Rozkaz, ktorý sa rozšíril a vyvesil uliciach v Sloviansku, sa odvolával na výnos Prezídia Najvyššej rady ZSSR z 22. júna 1941.
26. mája 2014 bol údajne podľa správy, ktorú vydal Úrad vysokého komisára OSN pre ľudské práva, zverejnený Girkinov rozkaz, ktorý oznamoval, že dvaja velitelia ľudových milícií v Slaviansku boli na jeho rozkaz armády zastrelení. Dmytro Slavov („veliteľ roty ľudových milícií“) a Mykola Lukyanov („veliteľ“ čaty domobrany Doneckej ľudovej republiky') boli popravení v Sloviansku po tom, čo boli „odsúdení“ za „rabovanie, ozbrojenú lúpež, únos a opustenie bojiska.“ Girkin bol neskôr v dôsledku úspešnej ukrajinskej ofenzívy nútený v noci zo 4. na 5. júla 2014 zo Slavianska utiecť. Najprv do Kramatorska, neskôr do Gorlovky a napokon do Donecka.
Viaceré zdroje citovali príspevok na sociálnej sieti VKontakte zo 17. júla 2014, z účtu pod Girkinovým menom, ktorý radostne oslavoval zostrelenie nepriateľského lietadla približne v rovnakom čase, ako sa zrútil Boeing 777 Malaysia Airlines na východnej Ukrajine v rovnakej oblasti pri ruských hraniciach. Príspevok odkazoval na to, ako boli vydané varovania, aby lietadlá nelietali vo vzdušnom priestore separatistov, a písal o zostrelení ukrajinského vojenského dopravného lietadla Antonov An-26. Tento príspevok bol neskôr v priebehu dňa odstránený a účet za ním tvrdil, že Girkin nemá na tejto sociálnej službe žiadny oficiálny účet. Girkin neskôr v roku 2020 v rozhovore s ukrajinským novinárom Gordonom prijal morálnu zodpovednosť za zostrelenie civilného lietadla.
19. júna 2019 Spoločný vyšetrovací tím pod vedením Holandska (ktorého obyvatelia tvorili najväčšiu časť obetí zostreleného malajzijského lietadla) vyšetrujúci zostrelenie MH17, oficiálne oznámil trestné konanie proti Girkinovi a trom ďalším mužom. Súdne konanie sa malo začať 9. marca 2020 pred okresným súdom v Haagu. Vyšetrovací tím uviedol, že požiada Rusko o vydanie podozrivých, ktorí sa v súčasnosti nachádzajú na ruskom území. 17. novembra 2022 holandský súd odsúdil v neprítomnosti Girkina, Dubinského a Charčenka na doživotie a vyplatenie 16 miliónov eur ako odškodného pre najbližších príbuzných obetí.
14. augusta 2014 bol Girkin odvolaný z funkcie veliteľa Doneckých pro ruských milícií. Girkin neskôr vinil zo svojho odvolania z rezignácie Vladislava Surkova, dlhoročného prvého námestníka ruskej prezidentskej kancelárie, blízkeho Vladimirovi Putinovi a považovaného za Kremeľského ideológa. Podľa Stanislava Belkovského bola hlavným dôvodom odvolania Girkina z funkcie „ministra obrany“ množstvo pozornosti, ktoré vyvolalo zostrelenie MH17 a negatívny vplyv na kroky Ruska na Ukrajine, ktoré to vyvolalo.
Po odchode z postu ministra obrany opustil územie Donbasu. Je verejne aktívny, často na sociálnych sieťach komentuje dianie na rusko-ukrajinskom fronte.
Ruská invázia na Ukrajinu.
Po začiatku ruskej invázie na Ukrajinu sa už od konca marca 2022 v Girkinových komentároch o situácii na Ukrajine na sociálnych sieťach objavili výzvy na aspoň čiastočnú mobilizáciu armády.
21. júla 2023 bol Girkin zatknutý ruskými úradmi pre jeho verejné výzvy na páchanie extrémizmu. Je zadržiavaný v Moskovskej väznici Lefortovo. V januári 2024 bol odsúdený na 4 roky väzenia za výzvy k extrémizmu, rozsudok zatiaľ nie je právoplatný.

</doc>
<doc id="687277" url="https://sk.wikipedia.org/wiki?curid=687277" title="Scintilačný materiál">
Scintilačný materiál



</doc>
<doc id="687279" url="https://sk.wikipedia.org/wiki?curid=687279" title="Mauzóleum kniežaťa Alexandra I.">
Mauzóleum kniežaťa Alexandra I.

Mauzóleum kniežaťa Alexandra I. (), alebo Mauzóleum kniežaťa Alexandra Battenberga (), prípadne Mauzóleum Alexandra Battenberga () je mauzóleum, ktoré sa nachádza v centrálnej časti mesta Sofia v Sofijskej oblasti v západnom Bulharsku. Pomenované je po prvom bulharskom kniežati, Alexandrovi I.
Lokalita.
Mauzóleum leží v centrálnej časti Sofie na ulici „Vasil Levski“ (, doslova "bulvár Vasila Levského") č. 81. Nachádza sa v malom parku.
Dejiny.
Knieža Alexander I. bol prvým bulharským kniežaťom po oslobodení Bulharska a za jeho vlády došlo v roku 1885 aj k zjednoteniu Bulharského kniežatstva s Východnou Ruméliou. Napokon bol po vojenskom puči 26. augusta 1886 nútený abdikovať a až do konca života žil v rakúskom Grazi. Zomrel 17. novembra 1893.
Po jeho smrti sa bulharská vláda rozhodla vybudovať mauzóleum na uchovanie jeho pozostatkov. Byť pochovaný v Sofii bolo osobné želanie Alexandra I. Sarkofág s pozostatkami kniežaťa, ktoré boli po jeho smrti prevezené do Bulharska bol najskôr uložený v Rotunde svätého Juraja.
Na projekt budovy mauzólea bol vyhlásený konkurz, ktorý prebehol v roku 1894 a ktorý vyhral švajčiarsky architekt Jakob Heinrich Meyer. Mauzóleum bolo postavené v priebehu roku 1897. 3. januára 1898 bol do mauzólea prenesený sarkofág s pozostatkami Alexandra I. 
V roku 1937 darovala manželka Alexandra I., grófka Johanna Loisingerová, mauzóleu niektoré osobné veci kniežaťa, ktoré ostali v mauzóleu exponované pre jeho návštevníkov. V roku 1946 bolo mauzóleum zatvorené pre návštevníkov, osobné veci Alexandra I. boli dane do správy sofijského Národného vojensko-historického múzea a z vrchu kupole bola demontovaná medená kniežacia koruna.
Pre návštevníkov bolo mauzóleum znovu otvorené v priebehu roku 1991. 
Charakteristika.
Budova slúži ako hrobka a pamätník prvého bulharského kniežaťa po oslobodení Bulharska – Alexandra Battenberga.
Autorom budovy je švajčiarsky architekt Heinrich Meyer. Autorom freskovej výzdoby je bulharský umelec Charalampij Tačev. Tačev pri výzdobe využil motívov s prvkami secesie. Budova bola postavená v novobarokovom slohu.
Mauzóleum je postavené ako dvojosová symetrická budova s kupolou o priemere ôsmich metrov. V každej zo štyroch stien budovy sa nachádza klenutá nika. Vrchol kupoly je zakončený kniežacou korunou zhotovená z medi. Vchod je formovaný dvojstĺpovým portikom, ktorý je zakončený trojuholníkovým frontónom. Na frontóne sa nachádza osobný erb Alexandra I., ktorý bol v tom čase zároveň aj štátnym erbom. Je zhotovený z bronzu.
V mauzóleu sa nachádzajú ostatky prvého bulharského kniežaťa po oslobodení Bulharska – Alexandra Battenberga. Sú uložené pod mramorovým sarkofágom, ktorý dominuje interiéru stavby. Za sarkofágom sa nachádza doska z kararského mramoru s reliéfovým portrétom Alexandra I..
Múzeum.
Mauzóleum má aj štatút múzea a je vo vybraných dňoch voľne prístupné návštevníkom. Je filiálkou sofijského Regionálneho historického múzea. Vstup je bezplatný. 
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku miestneho významu v roku 1955. Neskôr bol jej štatút preklasifikovaný a budova bola v v Štátnom vestníku č.25 z roku 1998 vyhlásená za kultúrnu pamiatku národného významu. Ako dôvod ochrany je uvedená architektonicko-staviteľská ako aj umelecká hodnota budovy.
Názov budovy ako je uvedený na zozname kultúrnych pamiatok národného významu je "Mavzolej na kňaz Aleksandăr Batenberg" (, doslova "Mauzóleum kniežaťa Alexandra Battenberga").

</doc>
<doc id="687280" url="https://sk.wikipedia.org/wiki?curid=687280" title="Irene Papas">
Irene Papas

Irene Papas (vlastným menom , rod. ; * 3. september 1926, Chiliomodi† 14. september 2022, Chiliomodi) bola grécka herečka a speváčka, ktorá sa presadila aj v Hollywoode. Natočila vyše sedemdesiat filmov.
Životopis.
Narodila sa v dedine Chiliomodi neďaleko Korintu. Vyštudovala herectvo a spev v Aténach. V roku 1947 sa vydala za gréckeho filmového režiséra Alkisa Pappasa s ktorým se rozviedla v roku 1951.
V 50. rokoch sa preslávila v talianskych a francúzskych produkciách. V 60. rokoch ju objavil Hollywood, keď po boku Anthonyho Quinna zažiarila vo filmoch "Delá z Navarone" a "Grék Zorba". Jej najslavnejším filmom z neskoršej tvorby je "Mandolína kapitána Corelliho".
Ako speváčka sa prvý raz objavila v roku 1970 na albume "666" skupiny "Aphrodite's Child". Pieseň „∞“ vzbudila pre svoj sexuálny obsah kontroverzie, najmä v jej rodnom Grécku. O deväť let neskôr sa k hudbe vrátila. S bývalým členom Aphrodite's Child, skladateľom Vangelisom, nahrala album gréckych ľudových piesní "Odes". V roku 1983 potom album "Rhapsodies" na ktorom Vangelis elektronicky spracoval byzantské liturgické spevy.
Bola členkou Komunistickej strany Grécka.

</doc>
<doc id="687281" url="https://sk.wikipedia.org/wiki?curid=687281" title="Rada mládeže Žilinského kraja">
Rada mládeže Žilinského kraja

Rada mládeže Žilinského kraja (skratka RMŽK) je občianske združenie pre detské a mládežnícke organizácie a mládežnícke neformálne skupiny. Patria medzi ne školské parlamenty, obecné mládežnícke parlamenty a iné záujmové zoskupenia pôsobiace na území Žilinského kraja. Organizácia združuje 62 členských zoskupení, ktoré zastupujú 21 431 mladých ľudí zo Žilinského kraja. Rada mládeže Žilinského kraja bola založená v roku 2001.
Výber činností.
Rada mládeže Žilinského kraja sa venuje vzdelávaniu a podpore mládeže organizovanej v školských parlamentoch a obecných mládežníckych parlamentoch. RMŽK iniciovala a koordinovala proces tvorby analytických a strategických dokumentov pre mládež v 19 obciach Žilinského kraja. V niektorých obciach v procese vznikli obecné rady mládeže, ktoré sú zastupiteľským orgánom miestnych mladých ľudí smerom k samospráve.
Na základe skúseností s obecnými a školskými parlamentmi organizácia poskytuje konzultácie pri tvorbe politík týkajúcich sa obecných a školských mládežníckych parlamentov. RMŽK vypracovala za účelom zlepšenia práce s mládežou na lokálnej úrovni "Metodiku procesu tvorby strategických dokumentov pre mládež na lokálnej úrovni".
RMŽK každoročne udeľuje Cenu za aktívne občianstvo a ľudskosť. Cieľom ocenenia je zviditeľnenie hodnôt aktívneho občianstva, ľudského prístupu a hodnotných príkladov záujmu o skvalitnenie života v miestnej komunite. Cena sa udeľuje v 5. kategóriách: Aktívny mládežník, Aktívny občan, Top starosta / primátor, Obec s najpriateľskejším vzťahom k mládeži, Top čin ľudskosti.

</doc>
<doc id="687282" url="https://sk.wikipedia.org/wiki?curid=687282" title="Irene Papasová">
Irene Papasová



</doc>
<doc id="687283" url="https://sk.wikipedia.org/wiki?curid=687283" title="Irini Leleku">
Irini Leleku



</doc>
<doc id="687285" url="https://sk.wikipedia.org/wiki?curid=687285" title="Irini Pappa">
Irini Pappa



</doc>
<doc id="687288" url="https://sk.wikipedia.org/wiki?curid=687288" title="Ráztocká hoľa">
Ráztocká hoľa

Ráztocká hoľa () je vrch v Nízkych Tatrách. Leží nad obcou Pohronský Bukovec, približne západne od Brezna.
Poloha.
Nachádza sa v západnej časti Nízkych Tatier, v geomorfologickom podcelku Ďumbierske Tatry a časti Prašivá. Leží v Banskobystrickom kraji, na hranici okresov Banská Bystrica a Brezno a zasahuje na katastrálne územie obcí Pohronský Bukovec a Jasenie. Najbližšími sídlami sú južne ležiaci Pohronský Bukovec a Ráztoka, juhovýchodne ležiace Jasenie, severne sa nachádza Liptovská Lúžna. Masív patrí do Národného parku Nízke Tatry.
Opis.
Ráztocká hoľa je súčasťou rázsochy, vybiehajúcej juhovýchodným smerom z Košariska () v hlavnom hrebeni Prašivej. Západne susedí Chabenec () a Ondrejská hoľa (), no tiež v hlavnom hrebeni ležiaca Malá () a Veľká Chochuľa () a Košarisko, severne sa nachádza Skalka (), Veľká hoľa () a Latiborská hoľa (), východne Struhár () a Ráztocké poľany () a južne Čierny diel (), Matúšová () a Mlynárová (). Masív patrí do povodia Hrona, kde vodu odvádza zo severnej časti Husárka a z juhovýchodnej Suchý potok, oba smerujúce do Jasenského potoka, vodu z juhozápadnej časti odvádza potok Bukovec. Na vrchol vedie turistický chodník z Ráztoky.
Výhľady.
Hrebeň i vrchol Ráztockej hole je čiastočne porastený kosodrevinou, umožňujúcou obmedzený rozhľad. Z vhodných miest je možné pozorovať okolité vrcholy Nízkych Tatier, pri priaznivých podmienkach aj Vtáčnik, Štiavnické vrchy, Javorie, Poľanu a Veporské vrchy.

</doc>
<doc id="687290" url="https://sk.wikipedia.org/wiki?curid=687290" title="3. tanková divízia SS „Smrtihlav“">
3. tanková divízia SS „Smrtihlav“



</doc>
<doc id="687291" url="https://sk.wikipedia.org/wiki?curid=687291" title="3. SS-Panzerdivision „Totenkopf“">
3. SS-Panzerdivision „Totenkopf“



</doc>
<doc id="687296" url="https://sk.wikipedia.org/wiki?curid=687296" title="Chiwetel Ejiofor">
Chiwetel Ejiofor

Chiwetel Umeadi Ejiofor, CBE (* 7. júl 1977 Londýn, Anglicko) je britský herec nigerijského pôvodu. Jeho otec bol lékar.
Život.
Vo filme debutoval v roku 1996, kde získal úlohu v televíznom filme "Deadly Voyage". V roku 2002 si zahral nigerijského lekára vo filme "Pekné svinstvo", kde sa po jeho boku objavila francúzska herečka Audrey Tautou, za túto úlohu získal cenu American Black Film Festival v kategórií najlepší herecký výkon v hlavnej úlohe. Objavil sa aj vo filmoch "Láska nebeská", "Serenity", "Kinky Boots" (za ktorý bol nominovaný na Zlatý glóbus) či "Americký gangster".
V roku 2007 prijal úlohu v divadelnej hre "Othello", kde hral po boku Kelly Reilly a Ewana McGregora. Zahral si aj hlavnú úlohu vo filme "Červený pás" od Davida Mameta. Vo filme "12 rokov otrokom" (2013) stvárnil hlavnú úlohu muža, ktorý stratil slobodu a vpadol do otroctva. Za túto úlohu bol nominovaný na Oscara a na Zlatý glóbus, získal však cenu BAFTA. Získal aj úlohu baróna Morda vo filmoch Doctor Strange (2016) a Doctor Strange v mnohovesmíre šialenstva (2022) od štúdia Marvel Cinematic Universe. V roku 2019 zrežíroval a aj si zahral vo filme The Boy Who Harnessed the Wind. 

</doc>
<doc id="687297" url="https://sk.wikipedia.org/wiki?curid=687297" title="Brezové listiny">
Brezové listiny



</doc>
<doc id="687298" url="https://sk.wikipedia.org/wiki?curid=687298" title="Irini Pappasová">
Irini Pappasová



</doc>
<doc id="687300" url="https://sk.wikipedia.org/wiki?curid=687300" title="Irini Papasová">
Irini Papasová



</doc>
<doc id="687302" url="https://sk.wikipedia.org/wiki?curid=687302" title="Doktorský pamätník">
Doktorský pamätník

Doktorský pamätník (), alebo Pamätník padlých zdravotníkov v rusko-tureckej osloboditeľskej vojne (), je pamätník z druhej polovice 19. storočia, ktorý sa nachádza v centrálnej časti mesta Sofia v Sofijskej oblasti v západnom Bulharsku.
Lokalita.
Pamätník leží´v centrálnej časti Sofie v strede parku Doktorska gradina (, doslova "Doktorská záhrada").
Dejiny.
V roku 1881 bola východne od dnešného bulváru Vasila Levského ( založená nová mestská štvrť, pričom bolo dopredu vybrané aj miesto, pre námestie, na ktorom mal stáť nový pamätník.
Výstavba pamätníku nakoniec prebehla v rokoch 18831884. V čase výstavby sa miesto ešte stále nachádzalo prakticky mimo zastavanej časti Sofie.
V roku 1889 bol okolo pamätníku založený park, ktorý dostal pomenovanie "Doktorska gradina", pričom pamätník sa stal jej ústredným symbolom.
Charakteristika.
Pamätník je venovaný lekárom a ostatným členom ruského zdravotníckeho personálu, ktorí zahynuli v priebehu rusko-tureckej osloboditeľskej vojny v rokoch 18771878. Po Ruskom pamätníku ide o druhý najstarší pamätník v Sofii.
Autorom projektu pamätníku je český architekt Antonín Tomášek (niekedy udávaný aj ako Tomiško, prípadne Tomišek) a samotný pamätník postavil taliansky kamenársky majster Luigi Farabosco.
Pamätník je v tvare skrátenej pyramídy, pričom na jej vrchole je uložený granitový sarkofág. Samotná pyramída je zložená z veľkých kamenných blokov. Na každej zo štyroch stien pyramídy je nápisom označené jedno zo štyroch miest, kde sa v priebehu rusko-tureckej osloboditeľskej vojny uskutočnili najväčšie boje, teda: Pleven, Plovdiv, dedina Mečka (dnes Oborište) a vrch Šipka. Ďalej sa na stenách pyramídy nachádzajú mená približne 529 zahynulých ruských vojenských zdravotníkov, ktorí padli počas oslobodzovania Bulharska. Na západnej fasáde sa okrem toho nachádza emblém zobrazujúci zdravotnícky symbol, teda hada obtočeného okolo čaše. 
Pôvodne sa na stenách pyramídy nachádzalo aj osem ďalších dekorácií v podobe bronzových vencov, tieto však boli v 90. rokoch 20. storočia odcudzené, pričom rovnaký osud postihol aj následne zhotovené kópie.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku národného významu v roku 1955. Ako dôvod ochrany je uvedená architektonicko-staviteľská, historická ako aj pamätná hodnota stavby.
Názov stavby ako je uvedený na zozname kultúrnych pamiatok národného významu je "Pametnik na zaginalite medicinski činove v rusko-turskata osvoboditelna vojna" (, doslova "Pamätník padlých zdravotníkov v rusko-tureckej osloboditeľskej vojne"), alebo skrátene "Doktorski pametnik" (, doslova "Doktorský pamätník").

</doc>
<doc id="687306" url="https://sk.wikipedia.org/wiki?curid=687306" title="Pyracantha coccinea">
Pyracantha coccinea



</doc>
<doc id="687307" url="https://sk.wikipedia.org/wiki?curid=687307" title="Mauzóleum kniežaťa Alexandra I">
Mauzóleum kniežaťa Alexandra I



</doc>
<doc id="687308" url="https://sk.wikipedia.org/wiki?curid=687308" title="Mauzóleum kniežaťa Alexandra Battenberga">
Mauzóleum kniežaťa Alexandra Battenberga



</doc>
<doc id="687309" url="https://sk.wikipedia.org/wiki?curid=687309" title="Mauzóleum Alexandra Battenberga">
Mauzóleum Alexandra Battenberga



</doc>
<doc id="687310" url="https://sk.wikipedia.org/wiki?curid=687310" title="Pamätník padlých zdravotníkov v rusko-tureckej osloboditeľskej vojne">
Pamätník padlých zdravotníkov v rusko-tureckej osloboditeľskej vojne



</doc>
<doc id="687311" url="https://sk.wikipedia.org/wiki?curid=687311" title="Nikolaj Platonovič Patrušev">
Nikolaj Platonovič Patrušev

Nikolaj Platonovič Patrušev (rus. Никола́й Плато́нович Па́трушев; * 11. júl 1951, Leningrad, ZSSR) je ruský politik. V rokoch 1999 – 2008 riaditeľ ruskej Federálnej bezpečnostnej služby. Od 12. mája 2008 tajomník Bezpečnostnej rady Ruskej federácie. Armádny generál (2001), Hrdina Ruskej federácie (2000).
Patrušev patrí do užšieho okruhu spolupracovníkov a poradcov ruského prezidenta Vladimira Putina. Je jedným z hlavných predstaviteľov vedenia silových rezortov (tzv. "siloviki") a jednou z vedúcich postáv v otázkach národnej bezpečnosti Ruska.
Životopis.
Rodičia.
Narodil sa v rodine vojenského námorníka. Otec Platon Ignatievič Patrušev (1918 – 1995) bol pôvodnom roľník, od roku 1938 slúžil v sovietskom vojenskom námorníctve. Člen Komunistickej strany Sovietskeho zväzu od novembra 1939. Zúčastnil sa druhej svetovej vojny ako člen posádky torpédoborca. Vyznamenaný viacerými medailami. Po vojne odišiel do výslužby ako kapitán 1. triedy.
Matka Antonina Nikolajevna vyštudovala chémiu, bola zdravotnou sestrou počas sovietsko-fínskej vojny a počas blokády Leningradu, po vojne pracovala v stavebníctve.
Kariéra.
Študoval na v Leningrade strednej škole č. 211 v jednej triede s budúcim predsedom Najvyššej rady politickej strany Jednotné Rusko Borisom Gryzlovom. V roku 1974 absolvoval Strojársku fakultu Leningradského inštitútu stavby lodí, potom pracoval ako inžinier v projekčnej kancelárii tohto inštitútu. V rokoch 1974 – 1975 bol študentom vyšších kurzov KGB pri Rade ministrov ZSSR v Minsku.
Od roku 1975 slúžil v kontrarozviedke KGB v Leningradskej oblasti na rôznych pozíciách. Najprv ako mladší detektív, následne detektív, vedúci mestského oddelenia, zástupca vedúceho okresného oddelenia, vedúci oddelenia boja proti pašovaniu a korupcii. Absolvoval jednoročné zdokonaľovacie kurzy na Vysokej škole KGB ZSSR.
Od júna 1992 do roku 1994 bol ministrom bezpečnosti Republiky Karélia, vedúci oddelenia Federálnej kontrarozviedky Ruskej federácie pre Karéliu. V rokoch 1994 – 1998 bol vedúcim Riaditeľstva vnútornej bezpečnosti FSB Ruska, zástupcom vedúceho oddelenia – vedúcim organizačného a kontrolného oddelenia Oddelenia pre organizačnú a personálnu prácu FSB Ruska.
Od 31. mája 1998 bol vedúci hlavného kontrolného riaditeľstva kancelárie prezidenta Ruskej federácie. Od 11. augusta 1998 do 6. októbra 1998 zástupca vedúceho prezidentskej kancelárie. V tejto funkcii sa stal vedúcim Hlavného kontrolného riaditeľstva. Nahradil Vladimira Putina, dovtedajšieho veliteľa HKR, ktorý bol vymenovaný za prvého zástupcu vedúceho kancelárie.
Od 6. októbra 1998 do 1999 pôsobil ako zástupca riaditeľa FSB, ktorým bol v tej dobe Vladimir Putin. Po príchode do FSB dostal nestarosti vedenie oddelenia ekonomickej bezpečnosti (v predchádzajúcej pozícii mal bližšie ku Kremľu a mal viac príležitostí). V tejto funkcii však sledoval ruskú ekonomiku a významné obchody.
Od 29. januára 1999 – člen Medzirezortnej komisie pre prevenciu a odstraňovanie mimoriadnych situácií.
Od 16. apríla 1999 – prvý zástupca riaditeľa FSB. Od 9. augusta 1999 poverený funkciou riaditeľa FSB. Od 16. augusta 1999 do 12. mája 2008 – riaditeľ FSB.
V auguste 1999 sa začala druhá čečenská vojna. Ruské sily boli postupom čečenských separatistov zaskočené. Viacerí armádni činitelia kritizovali FSB, že o týchto akciách nevarovala vopred.
V septembri 1999 došlo v Rusku k sérii výbuchov bytových domov v Moskve, Bujnaksku a Volgodonsku. K útokom sa prihlásili čečenskí separatisti. V meste Riazaň miestna polícia zaistila v bytovom dome výbušninu aj osoby podozrivé z jej nastraženia. Ako sa neskôr ukázalo boli to agenti FSB. Patrušev vtedy verejne tvrdil, že sa jednalo iba o cvičenie a výbušnina nebola skutočná. Akcia dodnes vrhá podozrenie jednak pre otázku zapojenia FSB.
30. septembra 1999 bol zvolený za predsedu Rady náčelníkov bezpečnostných agentúr a špeciálnych služieb členských štátov SNŠ (do mája 2008). Vo februári 2006 – máji 2008 ex offo – predseda Národného protiteroristického výboru Ruska.
Od novembra 1999 do apríla 2001 bol členom komisie prezidenta Ruskej federácie pre boj proti politickému extrémizmu v Ruskej federácii.
Od 15. novembra 1999 – stály člen Bezpečnostnej rady Ruskej federácie.
Od 20. novembra 1999 ex offo – podpredseda Federálnej protiteroristickej komisie.
Od januára 2001 do augusta 2003 – vedúci operačného veliteľstva pre riadenie protiteroristických operácií v regióne Severného Kaukazu. 28. augusta 2003 oficiálne odovzdal právomoc viesť protiteroristickú operáciu na Severnom Kaukaze ruskému ministrovi vnútra Borisovi Gryzlovovi.
V marci 2001 bol vymenovaný za vedúceho operačnej skupiny pre posilnenie verejnej bezpečnosti, ochranu obyvateľstva pred terorizmom v Stavropoľskom kraji a Karačajsko-čerkesskej republike a pre poskytovanie núdzovej pomoci občanom postihnutým teroristickými útokmi.
V marci 2007 bol ustanovený za člena Komisie pre vojensko-technickú spoluprácu medzi Ruskou federáciou a zahraničnými štátmi.
Dňa 26. septembra 2007 bol vymenovaný za člena Rady prezidenta Ruskej federácie pre rozvoj telesnej kultúry a športu, vrcholového športu, prípravu a uskutočnenie XXII. zimných olympijských hier a XI. zimných paralympijských hier 2014 v Soči.
12. mája 2008 bol vymenovaný za tajomníka Bezpečnostnej rady Ruskej federácie. Opätovne menovaný do tejto funkcie dekrétom prezidenta Ruska zo dňa 22. júna 2018.
Z čias, keď bol riaditeľom FSB, je známy presadzovaním myšlienky založenia novej šľachty v Rusku („neošľachta“).
V roku 2006 bol politickými komentátormi označený za jedného z možných nástupcov Putina v prezidentskom úrade.
21. januára 2016 Robert Owen, sudca Najvyššieho súdu Británie, počas oznámenia výsledkov verejného vyšetrovania prípadu Alexandra Litvinenka uviedol, že podľa rozhodnutia súdu Litvinenka zabil bývalý dôstojník oddelenia štátnej bezpečnosti Andrej Lugovoj a jeho partner Dmitrij Kovtun. Podľa Owena atentát „s najväčšou pravdepodobnosťou schválili“ osobne šéf FSB Nikolaj Patrušev a ruský prezident Vladimir Putin.
2. novembra 2021 prijal v Moskve riaditeľa CIA Williama Burnsa, diskutovali o rusko-amerických vzťahoch.
12. mája 2024 bol odvolaný z postu tajomníka Bezpečnostnej rady Ruskej federácie, kde ho nahradil bývalý minister obrany Sergej Šojgu.
Sankcie.
Dňa 6. apríla 2018 bol zaradený do sankcií amerického Kremeľského zoznamu medzi 17 úradníkmi a 7 podnikateľmi z Ruska, ktorí majú blízko k Putinovi.
Vo februári 2022, po ruskej invázii na Ukrajinu, USA uvalili na Patruševa a jeho synov nové sankcie. Od 24. marca 2022 zaviedlo sankcie i Spojené kráľovstvo, od 25. marca je aj na japonskom sankčnom zozname.
Rodina.
Manželka Jelena Nikolajevna Patruševová (1955) – lekárka ultrazvukovej diagnostiky.

</doc>
<doc id="687316" url="https://sk.wikipedia.org/wiki?curid=687316" title="Lipa spieva Lasicu">
Lipa spieva Lasicu

Lipa spieva Lasicu je názov desiateho sólového štúdiového albumu slovenského speváka Petra Lipu. Tento album v roku 2006 vydalo hudobné vydavateľstvo East-West Promotion.

</doc>
<doc id="687317" url="https://sk.wikipedia.org/wiki?curid=687317" title="Laburnum anagyroides">
Laburnum anagyroides



</doc>
<doc id="687318" url="https://sk.wikipedia.org/wiki?curid=687318" title="Doktorska gradina">
Doktorska gradina

Doktorska gradina (, doslova "Doktorská záhrada") je mestský park ležiaci v centrálnej časti mesta Sofia v Sofijskej oblasti v západnom Bulharsku.
Dejiny.
Rozhodnutie o založení parku na mieste lúky okolo Doktorského pamätníku padlo v priebehu roku 1884. Samotný park bol následne vybudovaný záhradníkom Danielom Neffom v priebehu roku 1889.
Niekoľko rokov po založení, v roku 1896, bol park daný do správy Sofijskej univerzity, aby slúžil ako jej druhá botanická záhrada. Park bol pri tejto príležitosti aj rekonštruovaný, pričom autorom rekonštrukcie bol syn pôvodného autora parku Daniela Neffa, agronóm Karl Neff. Karl Neff sa stal zároveň aj správcom botanickej záhrady. Pri rekonštrukcii pracoval Karl Neff pod vedením profesorov botaniky Stefana Georgieva a St. Petkova. V rámci rekonštrukcie sa vymenila veľká časť zelene a v parku boli založené dendrárium a alpínium. Vybudované boli aj nové aleje. Zasadené bolo veľké množstvo nových drevín a bylín z ktorých veľká časť bola privezená zo zahraničia. K dovozu rastlín z celého sveta došlo predovšetkým v dôsledku iniciatívy správcu Karla Neffa.
V roku 1936 vrátila z dôvodu nedostatku financií na správu dvoch botanických záhrad Sofijská univerzita park späť do správy mesta. Od tejto doby Doktorska gradina funguje ako mestský verejný park. Po otvorení pre verejnosť bola veľká časť vzácnych rastlín premiestnená do hlavnej univerzitnej botanickej záhrady a nahradená bežnými dekoratívnymi druhmi rastlín. V parku boli následne vybudované aj miesta pre odpočinok a detské kútiky.
V 80. rokoch 20. storočia bolo v parku založené lapidárium s artefaktmi z východnej nekropole antického mesta Serdica. 
Charakteristika.
Autorom parku bol záhradník Daniel Neff, v tom čase hlavný záhradník Sofie. Centrálnou dominantou parku je Doktorský pamätník, ktorý sa nachádza v strede parku a okolo ktorého bol park vybudovaný. Ďalšou významnou súčasťou je lapidárium s artefaktmi z východnej nekropole antického mesta Serdica.
Pamiatková ochrana.
Doktorska gradina má pridelený štatút kultúrnej pamiatky záhradného a parkového umenia.

</doc>
<doc id="687322" url="https://sk.wikipedia.org/wiki?curid=687322" title="Bratislavské rádio">
Bratislavské rádio

Bratislavské rádio bola súkromná komerčná rozhlasová stanica, ktorá vysielala od 1. júna 2022 z Bratislavy. Vysielanie ukončila 28. januára 2024 a frekvencie získalo Top Rádio.
Ponúkalo hudbu od 90. rokov po aktuálnu produkciu, nechýbalo spravodajstvo a dopravný servis.
Frekvencie.
Stanica vysielala z dvoch frekvencii na území Bratislavy.

</doc>
<doc id="687323" url="https://sk.wikipedia.org/wiki?curid=687323" title="Turková (vrch v Kozích chrbtoch)">
Turková (vrch v Kozích chrbtoch)

Turková () je vrch v Kozích chrbtoch. Leží nad Východnou, približne východne od Liptovského Hrádku. Časť vrcholovej plošiny zaberá horná nádrž PVE Čierny Váh.
Poloha.
Nachádza sa v západnej časti Kozích chrbtov, v geomorfologickom podcelku Važecký chrbát. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú juhovýchodne ležiaca osada Čierny Váh, severne situovaná Východná, západným smerom Hybe, Kráľova Lehota a Svarín. Vrch je súčasťou ochranného pásma Národného parku Nízke Tatry.
Opis.
Turková je súčasťou hlavného hrebeňa medzi Rígľom () a Hoškovou (). Západným smerom sa nachádza Petráňová (), Rígeľ a Vysoké (), južným Pálenica (), Chmelinec (), Holica () a Mendíčka (), východným Muránik (), Nad Michalcovou () a Hošková a severným sa nad Liptovskou kotlinou čnejú štíty Západných Tatier s dominantnou Bystrou (). Masív patrí do povodia Váhu; vodu zo severných svahov odvádza Čierny potok do Bieleho Váhu, z južných odteká do Čierneho Váhu. Na vrchol nevedie značený turistický chodník, no prechádza ním prístupová cesta zo Svarína k nádrži vodného diela Čierny Váh. Juhovýchodné svahy masívu sú súčasťou rovnomennej národnej prírodnej rezervácie.
Výhľady.
Vrchol pokrýva súvislý les, no v blízkosti je násyp vodnej nádrže, ktorý umožňuje kruhový rozhľad. Pri vhodných podmienkach je možné pozorovať okolité vrcholy Kozích chrbtov a blízkych Nízkych Tatier, no tiež Chočské vrchy, Západné a Vysoké Tatry, ako aj Liptovskú kotlinu.
Prístup.
Na vrchol nevedie značená turistická trasa, no zo Svarína a Východnej vedie prístupová cesta k vodnej nádrži.

</doc>
<doc id="687327" url="https://sk.wikipedia.org/wiki?curid=687327" title="Rudavka (prítok Moravy)">
Rudavka (prítok Moravy)

Rudavka je potok v regióne Dolné Záhorie, na území obce Vysoká pri Morave v okrese Malacky v Bratislavskom kraji. Nachádza sa v geomorfologickom celku Borská nížina. Ústi do Moravy. Má dĺžku . Rád toku III. 
Začiatok.
Začína sa v v severnej časti územia obce Vysoká pri Morave na hranici s obcou Láb v južnom okraji pôvodného riečneho ramena rieky Morava, ktorým preteká Zohorský kanál, v rozvetvení Zohorský kanál pokračuje juhovýchodným smerom a "Rudavka", ktorá sa tu začína, tečie juhozápadným smerom, začiatok "Rudavky" je cca 1,5 km východne od nevýrazného kopca "Dúbrava" s , resp. od samoty (poľnohospodárskeho strediska) "Dúbrava".
Opis toku.
Od začiatku tečie "Rudavka" územím obce Vysoká pri Morave, sleduje v dĺžke cca 300 m obecnú hranicu medzi obcami Vysoká pri Morave a Láb pretekajúc cez poľnohospodársky extravilán južným až juhozápadojužným smerom, svojim ľavým brehom obmýva les "Rozporec", mení smer na južný, v závislosti od rozsahu sezónnych zrážok sa stráca v močarine, aby naďalej pokračovala južným smerom, pravým brehom obmýva pole "Dúbravské pole", ľavým brehom obmýva pole "Pod Rozporcom", mení smer na juhovýchod až juh, ľavým brehom obmýva pole "Lábske vŕšky", sleduje zvyšky niekdajšieho ramena rieky Morava, v z "Rudavky" odbočuje vľavo vodný tok Vysocký kanál ústiaci do Zohorského kanála, "Rudavka" zo severnej strany obteká intravilán obce Vysoká pri Morave, v podteká železničnú trať Zohor – Záhorská Ves, v ústi do Moravy ako jej ľavostranný prítok.
"Rudavka" patrí do okresu Malacky v Bratislavskom kraji. Nachádza sa v geomorfologickom celku Borská nížina v geomorfologickom podcelku Záhorské pláňavy. Nemá významnejší prítok".
Pôvod názvu.
Názov vodného toku "Rudavka" má pôvod v názve rieky Rudava, ktorej názov je motivovaný sfarbením vody, príp. dna vodného toku podľa adjektíva "rudý" vo význame "červený, hrdzavý".
Rieka Rudava preteká severne od Rudavky v severnej časti Záhorskej nížiny v Lakšárskej pahorkatine a tiež ústi do Moravy. Z toponyma Rudava bolo po rozšírení o deminutívny (zdrobňujúci) formant "-ka" utvorené jednoslovné hydronymum "Rudavka" ako súčasť skupiny názvov v slovenskej toponymii, najmä hydronymii, podobne napr. Ondava → Ondavka a s inými formantmi Chotina → Chotinka, Hron → Hronec, Nitra → Nitrica.
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Rudavka" nie je jedinečným hydronymom (september 2022). V dôsledku nešťastného riešenia sú priamo v okrese Malacky dva potoky s rovnakým štandardizovaným názvom Rudavka. Kým Rudavka v obci Vysoká pri Morave je prítokom Moravy, druhá Rudavka situovaná v severovýchodnej časti okresu Malacky je prítokom Rudavy.
Referencie.
 
 
 

</doc>
<doc id="687330" url="https://sk.wikipedia.org/wiki?curid=687330" title="Turková">
Turková

Turková môže byť:

</doc>
<doc id="687331" url="https://sk.wikipedia.org/wiki?curid=687331" title="Lipa 68">
Lipa 68

Lipa 68 je názov jedenásteho sólového štúdiového albumu slovenského speváka Petra Lipu. Tento album v roku 2012 vydalo hudobné vydavateľstvo East-West Promotion.

</doc>
<doc id="687333" url="https://sk.wikipedia.org/wiki?curid=687333" title="Roman Olekšák">
Roman Olekšák

Roman Olekšák (* 10. február 1978, Poprad) je slovenský dramatik, režisér a prekladateľ. Autor divadelných aj rozhlasových hier, v televíznom priemysle známy ako scenárista seriálovej produkcie, s prevahou diel kriminálneho žánru. Tvorivé zázemie nachádza často v titulnej spolupráci s inou kmeňovou umelkyňou, Valeriou Schulczovou, a to ako na javisku či obrazovke, takisto v adaptáciách v rozhlase. 
Prekladá hlavne z nemčiny a, v rámci externej pedagogickej činnosti, svojho času vyučoval divadelnú tvorbu na Vysokej škole múzických umení v Bratislave. Okrem iného, je štvornásobným finalistom i trojnásobným držiteľom niekdajšej výročnej literárnej Ceny Alfréda Radoka, už v závislosti na jej pozícii. Po boku Schulczovej zvíťazil pre zmenu v odlišnej zaniklej medzinárodnej súťaži – Beverly Hills Screenplay Contest, tejto určenej pre scenáristov.
Umelecká činnosť.
Divadelná tvorba.
Z amatérskych súborov, v roku 2004 mládežnícke alternatívne Divadlo Pictus pri MsKS v Rimavskej Sobote naštudovalo Olekšákovu hru "Negativisti" (r. Z. Ferenczová), s ktorou sa účastnilo i na regionálnom festivale "Scénická žatva" v Martine.
Referencie.
Počnúc divadelnou sezónou 2007/2008, ročenky DÚ neuvádzajú poradové čísla chronologicky. V prípade sezóny 2009/2010 je sporné i ISBN, ktoré je totožné s tým predchádzajúcim z rokov 2008/2009.

</doc>
<doc id="687334" url="https://sk.wikipedia.org/wiki?curid=687334" title="Kramerov lom">
Kramerov lom

Kramerov lom je priestor bývalého kameňolomu, ktorý sa nachádza v lesnom prostredí Bratislavy, v miestnej časti Kramáre, nad ulicou Pri Suchom mlyne.
História objektu.
Vznikol po roku 1800 v ohybe Kramárskeho potoka, kde neskôr vo vyťaženom priestore vybudovali jednoposchodovú hájovňu, ktorá spravovala lesy na Klepáči a Krásnej hôrke. Bola zničená počas druhej svetovej vojny.
Nachádza sa tu prízemná murovaná budova bývalého vojenského muničného skladu z roku 1892 (po roku 1924 označovaná ako "Pracháreň"), ktorá na tento účel slúžila do roku 1958. Následne budova menila svoje využitie a v roku 2008 ju v zlom stave odkúpilo a zrekonštruovalo mesto Bratislava. Do roku 2021 boli jej priestory využívané jazdeckým oddielom mestskej polície v Bratislave.
Externé odkazy.
Kramerov lom a bývalý muničný sklad 

</doc>
<doc id="687335" url="https://sk.wikipedia.org/wiki?curid=687335" title="Kura (mláďa)">
Kura (mláďa)



</doc>
<doc id="687338" url="https://sk.wikipedia.org/wiki?curid=687338" title="Nad Michalcovou">
Nad Michalcovou

Nad Michalcovou () je vrch v Kozích chrbtoch. Leží nad Východnou, približne východne od Liptovského Hrádku. 
Poloha.
Nachádza sa v západnej časti Kozích chrbtov, v geomorfologickom podcelku Važecký chrbát. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú juhovýchodne ležiaca osada Čierny Váh, severovýchodne situovaný je Važec, severozápadne Východná a Hybe a západným smerom osada Svarín. Vrch je súčasťou ochranného pásma Národného parku Nízke Tatry.
Opis.
Nad Michalcovou je súčasťou hlavného hrebeňa medzi Turkovou () a Hoškovou (). Južným smerom sa nachádza Pálenica (), Chmelinec (), Holica (), Mendíčka () a Garajky (), východným Muránik (), Rybíková () a Slamená (), severným Klobušov (), Hošková a ponad Liptovskú kotlinu vrcholy Západných Tatier s dominantnou Bystrou () a západným smerom Petráňová (), Rígeľ (), Turková a Vysoké (). Masív patrí do povodia Váhu; vodu zo severozápdných svahov odvádza Čierny potok do Bieleho Váhu, z južných odteká priamo do Čierneho Váhu. Na vrchol nevedie značený turistický chodník. Južné svahy masívu sú súčasťou rovnomennej národnej prírodnej rezervácie a na južnom úpätí je vybudovaná dolná nádrž vodného diela Čierny Váh.
Výhľady.
Vrchol pokrýva súvislý les, ktorý neumožňuje rozhľad. Z lokalít s redšou vegetáciou je výnimočne možné pozorovať okolité vrcholy Kozích chrbtov a blízkych Nízkych Tatier, no tiež Západné a Vysoké Tatry.
Prístup.
Na vrchol nevedie značená turistická trasa, no východným úpätím vedie modrý chodník z Východnej cez sedlo Muránsko do osady Čierny Váh. Na susednú Turkovú vedie zo Svarína a Východnej prístupová cesta k vodnej nádrži a lesná cesta vedie aj severným úbočím vrchu.

</doc>
<doc id="687339" url="https://sk.wikipedia.org/wiki?curid=687339" title="Vodun">
Vodun

Vodun (iné názvy: vodu, vodou) je africké domorodé náboženstvo rozšírené predovšetkým v Benine. Niekedy sa používa aj výraz vúdú, ten však označuje afroamerické náboženstvo na Haiti, ktoré z vodunu čiastočne vychádza. Veľký vplyv na jeho vznik a vývoj malo jorubské náboženstvo. Prostredníctvom obchodu s africkými otrokmi sa praktiky vodunu dostali na Kubu, do Brazílie a na už zmieňované Haiti, kde ovplyvnili formovanie miestnych náboženských predstáv.
Rozšírenie.
Vodun je najviac rozšírený v južnom a strednom Benine. Podľa odhadov okolo 40 % Beninčanov praktikuje niektorú z foriem vodunu. Z hľadiska etnicity sa k vodunu najviac hlási etnika Hulov a Adžov žijúcich na pobreží a pozdĺž hraníc s Togom. V strednom Benine sa k tomuto náboženstvu hlásia Dassovia. Mimo Beninu sa vodun vyskytuje aj medzi etnikmi Ewe a Mina na juhovýchode Ghany a Toga kde je nazývané tron.
Vodun charakterizuje zbožšťovanie prírodných elementov, kultická úcta k zosnulým predkom a viera v duchov – vodun je v preklade duch, božstvo, nadprirodzená mocnosť –, ktorí obývajú predmety či prírodniny. Vo vodune existuje široká škála božstiev vzniknutá divinizáciou prírodných elementov alebo meteorologických javov, ktoré sú podľa miesta výskytu a oblasti ich pôsobenia rozdeľované do tzv. rodín: nebeských božstiev ("dži-vodun"), vodných božstiev ("to-vodun"), zemských božstiev ("ai-vodun"), božstiev v rastlinách či zvieratách ("atime-vodun") a osobných božstiev. Za stvoriteľskú dvojicu zodpovednú za stvorenie sveta, ľudí i vodunov sú považovaní bohovia Mawu a Lisa. Lisa prvého človeka vymodeloval z hliny a božím dychom mu vdýchol dušu. Nad stvoriteľskou dvojicou Mawu a Lisa stojí v niektorých vieroučných líniách najvyššia bohyňa Nana Buluku (alebo tiež Nana Buruku, Nana Baluku či Nana Buku). Náuka o najvyššom Bohu sa v jednotlivých regiónoch líši.
Kulty.
Vodun zahŕňa široké množstvo kultov. V Benine sa možno stretnúť aj so synkretizmom vodunu a katolíckeho kresťanstva.
Jedným z typov vodunského kultu je vodún Heviosso, ktoré býva označované ako božstvo búrky a blesku, ako hromovládca.
Sviatky.
12. január je v Benine sviatkom vodunu.

</doc>
<doc id="687340" url="https://sk.wikipedia.org/wiki?curid=687340" title="Gautam A. Rana">
Gautam A. Rana

Gautam A. Rana je americký kariérny diplomat indického pôvodu, od septembra 2022 veľvyslanec Spojených štátov na Slovensku.
Životopis.
Keď mal Rana rok, jeho otec odišiel do Spojených štátov z Indie, o tri roky neskôr sa k nemu pripojila rodina.
Rana absolvoval University of Pennsylvania (tituly BA a BS), vyštudoval právo na Vanderbilt University School of Law (JD) a získal tiež MA na College of International Security Affairs, National Defense University.
Diplomatická kariéra.
V čase menovania bol námestníkom vedúceho misie na veľvyslanectve USA v Alžírsku, rovnakú funkciu vykonával aj v Slovinsku. Pôsobil tiež v Indii, Iraku, Pakistane, Afganistane a Spojených arabských emirátoch.
Veľvyslanec na Slovensku.
Ranovu nomináciu oznámil prezident Joe Biden v marci 2022. 14. septembra 2022 bol už budúci veľvyslanec na Slovensku. Svoje poverovacie listiny odovzdal prezidentke Zuzane Čaputovej 28. septembra 2022.

</doc>
<doc id="687346" url="https://sk.wikipedia.org/wiki?curid=687346" title="Návšteva po rokoch">
Návšteva po rokoch

Návšteva po rokoch je názov dvanásteho sólového štúdiového albumu slovenského speváka Petra Lipu. Tento album v roku 2013 vydalo hudobné vydavateľstvo East-West Promotion.

</doc>
<doc id="687351" url="https://sk.wikipedia.org/wiki?curid=687351" title="Harry, vojvoda zo Sussexu">
Harry, vojvoda zo Sussexu



</doc>
<doc id="687353" url="https://sk.wikipedia.org/wiki?curid=687353" title="Heviosso">
Heviosso

Vodun Heviosso, inak tiež Hebiosso, prípadne Hevioso, je jeden z kultov západoafrického náboženstva vodun s centrom v Benine. Vodun Heviosso je božstvo búrky a blesku. 
Heviosso je vyznávaný najmä v Benine, ďalej v Togu a v Nigérii. Príbuzné kulty existujú aj v ďalších krajinách západnej a strednej Afriky, napr. v nigérijskom jorubskom náboženstve je známy ako oriša Šango. Heviosso tvorí početnú rodinu menších vodun a prináleží do kategórie tzv. nebeských vodun (dži-vodun).
Smrť po zasiahnutí bleskom je v západnej Afrike chápaná ako trest. Heviosso je spravodlivý, trestá bez zľutovania. Ľudia zabití bleskom nemôžu mať bežný pohreb. Ostatky bleskom zabitého človeka bývajú podľa religionistu Ondreja Havelku rituálne spálené, kosti uschované. V niektorých regiónoch je telo vystavené pred chrámom zasväteným Heviossovi, kde je následne rozštvrtené pre výstrahu ostatným. Úplne opačne je chápaná udalosť, pri ktorej človek prežije zásah bleskom. Tým je označený za duchovne vyvoleného a považovaný za priamu inkarnáciu vodun Heviossa.

</doc>
<doc id="687355" url="https://sk.wikipedia.org/wiki?curid=687355" title="Slovenské evergreeny">
Slovenské evergreeny

Slovenské evergreeny je názov trinásteho sólového štúdiového albumu slovenského speváka Petra Lipu. Tento album v roku 2018 vydalo hudobné vydavateľstvo East-West Promotion.

</doc>
<doc id="687356" url="https://sk.wikipedia.org/wiki?curid=687356" title="Kostol svätého Štefana Uhorského (Poprad-Matejovce)">
Kostol svätého Štefana Uhorského (Poprad-Matejovce)

Kostol svätého Štefana Uhorského je rímskokatolícky farský kostol v Matejovciach, mestskej časti Popradu. 
História.
Kostol svätého Štefana Uhorského bol postavený približne v 70. rokoch 13. storočia (prvé záznamy o obci sú z roku 1251), prvá písomná zmienka o kostole je z roku 1287. Bol postavený ako ranogotická stavba v podobe jednolodia s kvadratickým presbytériom, západnou predstavanou vežou a severnou sakristiou. V roku 1422 bol kostol prestavený na dvojlodie zaklenuté na dve podpory.
V 18. storočí prešiel kostol barokovou prestavbou. Zmenená bola podoba fasád, došlo k rozšíreniu okien. Západná časť lode mala vstavanú novú tribúnu, veža bola zvýšéná a k tomu bola pristavená menšia murovaná predsieň z južnej strany.
V roku 2022 prebehla oprava kostolnej veže.

</doc>
<doc id="687357" url="https://sk.wikipedia.org/wiki?curid=687357" title="Nikolaj Patrušev">
Nikolaj Patrušev



</doc>
<doc id="687358" url="https://sk.wikipedia.org/wiki?curid=687358" title="Balónový plášť">
Balónový plášť

Balónový plášť (hovorovo baloniak, subštandardne "baloňák") je ľahší jarný a jesenný dámsky a pánsky plášť z balónového hodvábu alebo ripsu. Vzhľadom na svoju vodovzdornú, nepremokavú úpravu je vhodný do daždivého počasia. Klasickým tvarovým riešením je jednoradové skryté zapínanie, raglánové rukávy a šikmé lištové vrecká.

</doc>
<doc id="687359" url="https://sk.wikipedia.org/wiki?curid=687359" title="Nur-Sultan">
Nur-Sultan



</doc>
<doc id="687363" url="https://sk.wikipedia.org/wiki?curid=687363" title="Chrám svätého Františka z Assisi (Sofia)">
Chrám svätého Františka z Assisi (Sofia)

Chrám svätého Františka z Assisi () je kostol bulharskej gréckokatolíckej cirkvi ležiaci v centrálnej časti mesta Sofia v Sofijskej oblasti v západnom Bulharsku.
Lokalita.
Mauzóleum leží v centrálnej časti Sofie v rajóne Oborište v štvrti Doktorski pametnik na ulici „Prof. Asen Zlatarov“ ().
Dejiny.
Chrám bol postavený aj vysvätený v priebehu roku 1899, ako kaplnka pre potreby rímskokatolíckych rodín z okolia.
Kostol bol spočiatku pod správou rádu kapucínov. V rokoch 19261930 žil v areáli pri kostole apoštolský nuncius v Bulharsku a neskorší pápež Angelo Giuseppe Roncalli. Po roku 1935 sa v areáli usídlili sestry karmelitánky a v kostole sa v tom čase začali sláviť liturgie podľa byzantského obradu.
V roku 1952 boli sestry karmelitánky pôsobiace v kláštore pri chráme na základe krokov vtedajšej komunistickej vlády proti katolíckym rádom prenasledované a zatknuté.
V rokoch 19962002 bol v Sofii postavený nový karmelitánsky Kláštor svätého Ducha a sestry karmelitánky sa presťahovali do tohto kláštora. V tom istom roku začali v Sofii pôsobiť bratia karmelitáni a areál chrámu sa stal ich sídlom a pod správou ich rádu je aj samotný chrám.
Chrám je v súčasnosti funkčným chrámom Bulharskej gréckokatolíckej cirkvi.
Charakteristika.
Chrám svätého Františka z Assisi je najstarší katolícky kostol v Sofii a zároveň jedným z najstarších na území Bulharska. Autorom projektu bol český architekt Bogdan Prošek.
Pamiatková ochrana.
Chrám svätého Františka z Assisi má pridelený štatút kultúrnej pamiatky miestneho významu. Ako dôvod ochrany je uvedená architektonicko-staviteľská ako aj umelecká hodnota budovy.

</doc>
<doc id="687364" url="https://sk.wikipedia.org/wiki?curid=687364" title="Baloniak">
Baloniak



</doc>
<doc id="687365" url="https://sk.wikipedia.org/wiki?curid=687365" title="Baloňák">
Baloňák



</doc>
<doc id="687366" url="https://sk.wikipedia.org/wiki?curid=687366" title="Balónový hodváb">
Balónový hodváb

Balónový hodváb je ľahká jemná, husto tkaná látka z prírodného alebo syntetického hodvábu. Pôvodne sa používala na výrobu balónov. V nepremokavej úprave sa používa na výrobu balónových plášťov.

</doc>
<doc id="687369" url="https://sk.wikipedia.org/wiki?curid=687369" title="Operatíva">
Operatíva

Operatíva môže byť:

</doc>
<doc id="687373" url="https://sk.wikipedia.org/wiki?curid=687373" title="Dobré meno">
Dobré meno

Dobré meno je názov štrnásteho sólového štúdiového albumu slovenského speváka Petra Lipu. Tento album v roku 2019 vydalo hudobné vydavateľstvo East-West Promotion.

</doc>
<doc id="687374" url="https://sk.wikipedia.org/wiki?curid=687374" title="Hošková (vrch v Kozích chrbtoch)">
Hošková (vrch v Kozích chrbtoch)

Hošková () je vrch v Kozích chrbtoch. Leží nad Východnou, približne východne od Liptovského Hrádku. 
Poloha.
Nachádza sa v západnej časti Kozích chrbtov, v geomorfologickom podcelku Važecký chrbát. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú južne ležiaca osada Čierny Váh, severovýchodne situovaný je Važec, severne Východná a západne Hybe a osada Svarín. Vrch je súčasťou ochranného pásma Národného parku Nízke Tatry.
Opis.
Hošková je súčasťou hlavného hrebeňa medzi Turkovou () a sedlom Muránsko (). Južným smerom je sedlom oddelený vrch Nad Michalcovou (), no tiež vrchy Pálenica (), Chmelinec (), Holica (), Mendíčka (), Garajky () a Muránik (), východným Rybíková (), Slamená () a Krieslo (), severným Klobušov () a nad Liptovskou kotlinou vrcholy Západných Tatier s dominantnou Bystrou () a západným smerom vrch Nad Valaskou (), Petráňová (), Rígeľ () a Turková (). Masív patrí do povodia Váhu, pričom voda zo severných svahov odteká do Bieleho Váhu a z južných do Čierneho Váhu. Na vrchol nevedie značený turistický chodník.
Výhľady.
Vrchol pokrýva lesný porast, ktorý neumožňuje rozhľad. Z lokalít s redšou vegetáciou je výnimočne možné pozorovať okolité vrcholy Kozích chrbtov a blízkych Nízkych Tatier, no tiež Chočské vrchy, Západné a Vysoké Tatry.
Prístup.
Na vrchol nevedie značená turistická trasa, no východným smerom vedie cez sedlo Muránsko modrý chodník z Východnej do osady Čierny Váh. Na neďalekú Turkovú vedie zo Svarína a Východnej prístupová cesta k vodnej nádrži a lesná cesta vedie aj juhozápadným úbočím Hoškovej.

</doc>
<doc id="687375" url="https://sk.wikipedia.org/wiki?curid=687375" title="Večerný hosť">
Večerný hosť

Večerný hosť je názov pätnásteho sólového štúdiového albumu slovenského speváka Petra Lipu. Tento album v roku 2020 vydalo hudobné vydavateľstvo East-West Promotion.
Album je projektom českého skladateľa Davida Rottera. Obsahuje sedemnásť zhudobnených básní básnika Milana Rúfusa. Interpretom je spevák Peter Lipa, špeciálnym hosťom pri nahrávaní bol Ondřej Ruml. Súčasťou albumu je obsiahly 36-stránkový booklet s ilustráciami Mareka Ormandíka. 
David Rotter (nar. 1969) sa primárne venuje hudbe pre filmy a divadelné predstavenia. Ma vytvorených viac ako sto hudobných kompozícií. Zhudobnil aj verše moravského básnika Jana Skácela ("Amulet", 2014). Oslovila ho aj poézia Milana Rúfusa (1928 - 2009). K jeho poézii ho priviedla spolupráca s Bolkom Polívkom na divadelnej hre "Klíště". Témou tejto hry bolo stretnutie dvoch starších hercov, ktorí medzi riadkami scenáru uvažujú o živote s smrti. Podľa doslovu na obale, mal byť pôvodným interpretom textu Bolek Polívka, on doporučil Milana Lasicu, ktorý nemal vtedy čas a tak voľba padla na Petra Lipu.

</doc>
<doc id="687376" url="https://sk.wikipedia.org/wiki?curid=687376" title="Kostol svätého Jána Krstiteľa (Stráže pod Tatrami)">
Kostol svätého Jána Krstiteľa (Stráže pod Tatrami)

Kostol svätého Jána Krstiteľa je rímskokatolícky farský kostol v Strážach pod Tatrami, mestskej časti Popradu.
História.
Kostol svätého Jána Krstiteľa pochádza zo 14. storočia. Ide o jednoloďovú stavbu s predstavanou západnou vežou a svätyňou zrejme polygonálneho tvaru. Podobne ako mnohé iné kostoly na Spiši mal byť tiež ešte v stredoveku prestavaný na dvojlodie. Z gotického kostola sa zachoval už len južný portál, veža a časť obvodových múrov. Stredovekú podobu kostola do veľkej miery zmenila baroková prestavba, ktorá sa uskutočnila v roku 1777. Počas prestavby bolo vybudované nové presbytérium a nová klenba na lodi. Úpravám sa nevyhli ani fasády, kde boli zamurované gotické okná a nahradené novými. Upravené boli aj fasády, kde boli gotické okná zamurované a nahradené novými. V roku 1927 bol zo severnej strany pristavaný kláštor redemptoristov.
Zo stredovekých detailov sa zachoval len gotický ústupkový portál s hlavicami zdobenými rastlinnými motívmi. Jeden zo svorníkov odstránenej gotickej klenby s reliéfom hlavy Krista je zamurovaný nad schodmi do veže. V kostole sa nachádza bronzová krstiteľnica zo 14. storočia. 
Na hlavnom oltári sa nachádza obraz Krst Krista v Jordáne z 18. storočia. Na jednom z bočných oltárov je vyobrazené Božské srdce Ježišovo a na druhom Panna Mária.

</doc>
<doc id="687378" url="https://sk.wikipedia.org/wiki?curid=687378" title="Let the Good Times Roll">
Let the Good Times Roll

Let the Good Times Roll je názov štvrtého spoločného hudobného albumu slovenského speváka Petra Lipu a kapely Luboš Andršt Blues Band, ktorý ako koncertný album vydalo v roku 2022 hudobné vydavateľstvo Indies Happy Trails.

</doc>
<doc id="687379" url="https://sk.wikipedia.org/wiki?curid=687379" title="Synkretizmus vodunu a kresťanstva">
Synkretizmus vodunu a kresťanstva

Synkretizmus vodunu a kresťanstva vznikol prepojením tradičného západoafrického náboženstva vodun a kresťanstva. Vyznávači sa nachádzajú najmä v Benine, Togu a Nigérii. Vodun je západoafrické tradičné polyteistické náboženstvo s centrom v Benine a synkretizmus v náboženskej oblasti je prepojenie dvoch alebo viacerých pôvodne odlišných náboženských tradícií. Podobné synkretické náboženstvá sa nachádzajú aj v okolitých krajinách, kde ide o prepojenie jorubského náboženstva a kresťanstva, náboženstva odinala a kresťanstva, prípadne náboženstva bóri a islamu.
V Benine vedľa vyznávačov synkretizmu existuje veľká množina ľudí vyznávajúcich vodun a kresťanstvo bez miešania. Ide o – v Afrike bežnú – viacpočetnú náboženskú identitu. Rozličné synkretizmy a eklekticizmy sú v západnej Afrike bežnými javmi.
Veriaci okrem kresťanských bohoslužieb (v Benine väčšinou, ale nie výlučne) katolíckeho rítu navštevujú aj vodunské zasvätence, používajú tradičné fetiše na ochranu domácnosti a osobné ochranné amulety kri-kri (gris-gris). Pestujú úctu k zosnulým predkom a za pomoci vodunského kňaza (vodunon) komunikujú so svetom duchov.
Synkretizmus vodunu a kresťanstva vznikol v Benine, avšak podobné synkretizmy vznikli aj v zámorí, keď sa vodun dostal spolu s otrokmi do Karibiku, kde jeho synkréziou s katolíckym kresťanstvom vzniklo karibské voodoo podobne ako brazílske candomble a kubánska santeria. V našom jazykovom prostredí ako prvý opísal synkretizmus vodunu a kresťanstva teológ a afrikanista Ondřej Havelka.

</doc>
<doc id="687380" url="https://sk.wikipedia.org/wiki?curid=687380" title="2. hokejová liga (Slovensko) 2022/2023">
2. hokejová liga (Slovensko) 2022/2023

2. hokejová liga (Slovensko) 2022/2023 je tridsiata sezóna v histórii 2. hokejovej ligy. Hrá v nej 14 tímov rozdelených do dvoch skupín. Úspešnejší tím postúpi priamo do TIPOS Slovenskej hokejovej ligy. 
Hrací model.
Základná časť.
Je rozdelené na 2 skupiny po 7 tímov. V skupine sa stretne každý s každím 2 kát.
Prvé 3 tímy z obidvoch skupín postupujú do Skupiny víťazov. Tímy ktoré skončia v skupinách na 3 až 7 mieste idú bojovať o Play - off do Skupín porazených
Skupina víťazov.
V Skupine víťazov sa stretne 6 tímov ktoré budú hrať systémom každý s každým 2 krát. Z tejto časti súťaže postupujú všetky tímy do Play- off
Skupiny porazených.
Je časť kde je 8 tímov rozdelených do 2 skupín. V skupine sa stretne každý s každým 2 krát. Z obidvoch skupín postupujú do Play - off tímy ktoré skončia prvé v skupine
Play-off.
Pavúk.
• Hrá sa na 3 víťazné zápasy.

</doc>
<doc id="687389" url="https://sk.wikipedia.org/wiki?curid=687389" title="Peter Scherhaufer">
Peter Scherhaufer

Peter Scherhaufer môže byť:

</doc>
<doc id="687390" url="https://sk.wikipedia.org/wiki?curid=687390" title="František Herkules z Valois">
František Herkules z Valois



</doc>
<doc id="687391" url="https://sk.wikipedia.org/wiki?curid=687391" title="František Hercules de Valois">
František Hercules de Valois



</doc>
<doc id="687392" url="https://sk.wikipedia.org/wiki?curid=687392" title="François d'Alençon">
François d'Alençon



</doc>
<doc id="687393" url="https://sk.wikipedia.org/wiki?curid=687393" title="František d'Alençon">
František d'Alençon



</doc>
<doc id="687394" url="https://sk.wikipedia.org/wiki?curid=687394" title="František z Anjou">
František z Anjou



</doc>
<doc id="687396" url="https://sk.wikipedia.org/wiki?curid=687396" title="Čäbol">
Čäbol

Čäbol ( – „plutokracia“, „bohatá rodina“) je koncern alebo konglomerát v Južnej Kórei, ktorý sa vyznačuje vysokou koncentráciou vlastníctva kapitálu do rúk jednej rodiny, extrémne vertikálnou štruktúrou riadenia, veľmi vysokým pomerom dlhu k vlastnému kapitálu a silnou prepojenosťou jednotlivých dcérskych spoločností prostredníctvom vlastníckych, investičných a platobných vzťahov za pôsobenia centrálnej koordinácie. Jedná sa o kórejskú obdobu japonských "zaibacu".
Historicky išlo často o rodinné podniky z koloniálnej éry, ktoré výrazne expandovali v dôsledku rapídnej industrializácie v 60. a 70. rokoch 20. storočia. Vláda v snahe podporiť hospodársky rast incentivizovala vybrané podniky, ktoré uprednostňovala pri alokovaní finančných zdrojov, poskytovala trhovú ochranu a umožňovala im vytvárať monopoly a oligopoly, aby im tak priniesla úspory z rozsahu. Výsledkom tejto politiky bolo vytvorenie špecifického vzťahu medzi štátom, veľkými podnikmi a bankovým sektorom.
Čeboly sa stali hnacím motorom exportne orientovanej ekonomiky, vďaka ktorému sa dokázal pôvodne chudobný štát dostať medzi ekonomické veľmoci. Zároveň ale so sebou priniesol negatívne efekty, ktoré sa naplno prejavili vo východoázijskej finančnej kríze v roku 1997. Silná koncentrácia kapitálu (v roku 1995 až 16,9 % HDP) viedla k prehĺbeniu majetkových nerovností, nerovnomernému rozvoju jednotlivých ekonomických sektorov, štrukturálnej korupcii a zanedbaniu malých a stredných podnikov. Až kríza naplno ukázala slabinu systému, keď jedna tretina z 30 najväčších čebolov upadla do krachu. Tieto podniky podstupovali vysoko riskantné investičné kroky, operovali s vysokou mierou dlhov a nízkou mierou zisku, pričom nízka miera transparentnosti a zodpovednosti zo strany manažmentu umožňovali, aby tieto negatíva unikali širšej pozornosti.

</doc>
<doc id="687398" url="https://sk.wikipedia.org/wiki?curid=687398" title="Herzogenaurach">
Herzogenaurach

 
Herzogenaurach je mesto v okrese Erlangen-Höchstadt v Bavorsku, na juhu Nemecka. Mesto je sídlom nadnárodných spoločností Adidas a Puma a tiež sa tu nachádza výrobca automobilových dielov Schaeffler Group.
Poloha.
Herzogenaurach sa nachádza v oblasti Stredné Fransko v Bavorsku, 23 kilometrov severozápadne od Norimbergu. Mesto leží na rieke Aurach, prítoku rieky Regnitz.
História.
Herzogenaurach sa prvýkrát spomína v dokumente z roku 1002 pod názvom "Uraha", keď cisár Svätej rímskej ríše Henrich II. udelil mesto Bamberskému biskupstvu.
Ekonomika.
Herzogenaurach je známy najmä ako sídlo spoločností zaoberajúcich sa športovým sortimentom – Adidas a Puma, ktoré založili súrodenci Adolf Dassler a Rudolf Dassler v roku 1948. Ústredie oboch spoločností v meste funguje od 60. rokov 20. storočia. Nevraživosť súrodencov sa prenášala aj medzi zamestnancov, ktorí sa dlhé roky dokonca nestýkali. Táto rivalita a nevraživosť sa v priebehu rokov vymazala.
V Herzogenaurachu sa nachádza aj ústredie skupiny Schaeffler.
Šport.
Konkurenčná rivalita sa preniesla i do športu a dva mestské futbalové kluby boli rozdelené štýlom Adidas / Puma: ASV Herzogenaurach bol podporovaný Adidasom, zatiaľ čo FC Herzogenaurach podporovala konkurenčná Puma. Oba kluby stále hrajú na amatérskej úrovni.
Argentínska futbalová reprezentácia mala základňu v Herzogenaurachu na Majstrovstvách sveta vo futbale 2006.
Základňa Herzo.
V Herzogenaurachu sa začiatkom 30. rokov 20. storočia nachádzalo letisko. Bolo pôvodne navrhnuté francúzskym architektom a skonštruované Deutsche Luftwaffe (vzdušné sily) s názvom Deutsche Fliegerschule (nemecká pilotná škola). Pôvodne bolo používané iba pre potreby Hitlerovej mládeže, ako dôsledok obmedzení uložených Versaillskou zmluvou po prvej svetovej vojne.
Stíhací piloti však čoskoro začali cvičiť v civile a v marci 1936 prevzala Luftwaffe oficiálnu kontrolu. Letisko sa využívalo najmä ako zásobáreň lietadiel poskytujúcich vzdušné krytie vojskám počas invázie do Rakúska a Česko-Slovenska. Začiatkom septembra z neho vzlietali lietadlá, aby preleteli nad každoročným zhromaždením nacistickej strany (Reichsparteitag) na Zeppelinwiese v Norimbergu.
Počas invázie západných spojencov do Nemecka v apríli 1945 obsadila letisko tretia armáda Spojených štátov amerických. Bolo označené ako ALG R-29. Najprv ho obsadila dopravná jednotka, po ktorej v máji nasledovala 354. stíhacia skupina USAAF. V máji 1946 zariadenie prevzal 2. rádiový zbor a premenoval ho na „Základňu Herzo“. V roku 1947 bola základňa obsadená Bezpečnostnou agentúrou americkej armády až do roku 1971, kedy ju nahradila 210. skupina poľného delostrelectva (16. septembra 1980 premenovaná na 210. brigádu poľného delostrelectva), ktorá okupovala základňu Herzo do roku 1992. Základňa Herzo bola zahrnutá do plánu zatvorenia základne. 4. augusta 1992 bol areál oficiálne vrátený nemeckej vláde. Odvtedy slúži ako civilné rekreačné letisko s ICAO kódom EDQH.

</doc>
<doc id="687399" url="https://sk.wikipedia.org/wiki?curid=687399" title="Chaebol">
Chaebol



</doc>
<doc id="687400" url="https://sk.wikipedia.org/wiki?curid=687400" title="Andy Moog">
Andy Moog

 Andy Moog (* 18. február, 1960, Penticton, Britská Kolumbia, Kanada) je bývalý kanadský hokejový brankár, ktorý sa preslávil najmä pôsobením v tímoch Edmonton Oilers a Boston Bruins v National Hockey League. Stanleyho pohár získal celkovo trikrát (1984, 1985, 1987), v roku 1990 získal William M. Jennings Trophy pre brankára s najnižším priemerom inkasovaných gólov na zápas. V tom istom roku bol zároveň finalistom hlasovania o Vezina Trophy (tú získal Patrick Roy). Štyrikrát si zahral v All-Star Game. V roku 1980 bol súčasťou druhého tímu All-Star vo Western Hockey League.
Celkovo v NHL odchytal 713 zápasov v základnej časti a 132 zápasov v Play-Off.
Kanadu reprezentoval na Zimných olympijských hrách 1988. Neskôr pôsobil v kanadskom juniorskom tíme do 20 rokov ako tréner brankárov.
V súčasnosti po dlhoročnom pôsobení v pozícii trénera brankárov v Dallas Stars pokračuje v trénerskej kariére v tíme Portland Winterhawks vo WHL.
Štatistiky v NHL.
"Legenda: Z= zápas, V= výhra, P= prehra, R= remíza, GAA= priemer inkasovaného gólu na zápas, SV%= percentuálna úspešnosť zákrokov, SO = čisté konto (zápas bez inkasovaného gólu)"

</doc>
<doc id="687401" url="https://sk.wikipedia.org/wiki?curid=687401" title="Jan Hájek">
Jan Hájek



</doc>
<doc id="687405" url="https://sk.wikipedia.org/wiki?curid=687405" title="Rybíková">
Rybíková

Rybíková () je vrch v Kozích chrbtoch. Leží nad Važcom, približne východne od Liptovského Hrádku. 
Poloha.
Nachádza sa v strednej časti Kozích chrbtov, v geomorfologickom podcelku Važecký chrbát. Leží v Žilinskom kraji, v okrese Liptovský Mikuláš a zasahuje na katastrálne územie obce Východná a Važec. Najbližšími sídlami sú južne ležiaca osada Čierny Váh a severne situovaný Važec, severozápadne je Východná, západne Hybe a východným smerom Šuňava a Štrba. Vrch je súčasťou ochranného pásma Národného parku Nízke Tatry.
Opis.
Rybíková je súčasťou hrebeňa, ktorý vedie od sedla Muránsko () južným smerom nad osadu Čierny Váh. Od západu masív vymedzuje dolina Muránsko, od juhu Čiernovážska dolina a od východu Murná dolina. Východným smerom sa nachádza Veľká Hazička (), Čerňová (), Brada () a Slamená (), severným Krieslo (), Klobušov () a Hošková (), západným vrch Nad Michalcovou (), Turková () a Vysoké () a južným Chmelinec (), Holica (), Mendíčka (), Garajky (), Muránik () a Zadný grúň (). Masív patrí do povodia Váhu, pričom voda z jeho svahov odteká kratšími prítokmi do Čierneho Váhu. Na vrchol nevedie značený turistický chodník.
Výhľady.
Vrchol pokrýva lesný porast, ktorý neumožňuje rozhľad. Z lokalít s redšou vegetáciou je ojedinele možné pozorovať okolité vrcholy Kozích chrbtov a blízkych Nízkych Tatier, no tiež Západné a Vysoké Tatry.
Prístup.
Na vrchol nevedie značená turistická trasa, no západným úpätím vedie do sedla Muránsko modrý chodník z osady Čierny Váh. Východne situovanou Murnou dolinou vedie zeleno značená trasa z Čiernovážskej doliny do Važca.

</doc>
<doc id="687409" url="https://sk.wikipedia.org/wiki?curid=687409" title="Mikuláš Jakobeus">
Mikuláš Jakobeus

Mikuláš Jakobeus (* 1620, Praha, Habsburská monarchia – † okolo 1660, Prešov, Habsburská monarchia) bol český humanistický básnik, syn Jakuba Jakobea.
Životopis.
V rokoch 16211624 žil s otcom v exile v Sasku, potom od roku 1624 v Uhorsku. V roku 1646 sa spomína ako mešťan slobodného kráľovského mesta Prešova.
Tvorba.
Napísal viaceré latinské humanistické básne, ktoré vydal v spisoch svojho otca. V básni „Epistrophe ad gentis Hungaricae lumina columinaque“, ktorú vydal v otcovom spise "Animnisis, to jest: Věčná a neumírající paměť založení Domu Božího národu uherskému ve svobodném a královské městě Prešově" (Levoča 1642) naráža na vojnové časy a odporúča otcovo dielo patrónom. Oslavný charakter má báseň „Fleverat ante suas maestas Slavonia dotes“ vydanú v spise "Gentis Slavonicae lacrumae, suspiria et vota" (Levoča 1642), v ktorej adoruje svojho otca ako historika, podporovateľa Slovákov a slovenského jazyka.

</doc>
<doc id="687413" url="https://sk.wikipedia.org/wiki?curid=687413" title="3. tanková divízia SS „Totenkopf“">
3. tanková divízia SS „Totenkopf“



</doc>
<doc id="687420" url="https://sk.wikipedia.org/wiki?curid=687420" title="Brezovec (Dolný Kubín)">
Brezovec (Dolný Kubín)

Brezovec je sídlisko nachádzajúce sa v spodnej časti západného svahu vrchu Brezovec (), východne od centra mesta Dolný Kubín. Nad sídliskom je na vrchole vrchu Brezovec (700 m n. m.) vysielač.
História sídliska Brezovec je tesne spätá s výstavbou novej nemocnice v meste Dolný Kubín. Výstavba komplexu budov nemocnice bola zahájená 21. mája 1965. Poliklinika sa odovzdala do užívania v roku 1974, jednotlivé oddelenia nemocnice sa otvárali postupne v rokoch 1975 až 1977.
Sídlisko Brezovec sa začalo budovať v 70. rokoch 20. storočia. Prvé paneláky sa začali stavať na Nemocničnej ulici v blízkosti vtedy novopostavenej nemocnice. Sídlisko sa rozširovalo do svahu, čím vzniklo kaskádovité usporiadanie ulíc.
Na Brezovci sa nachádza rímskokatolícky Kostol povýšenia Svätého kríža postavený v modernistickom štýle. Kostol začali stavať v júni 1992, otvorili ho v roku 1997. Zo vzdelávacích inštitúcií tu funguje Základná škola Petra Škrabáka na ulici Martina Hattalu a Stredná zdravotnícka škola. Priestor pre oddych ponúka viacero športových ihrísk a niekoľko pohostinstiev roztrúsených po celom sídlisku.
Verejná doprava je riešená linkovými autobusmi Mestskej autobusovej dopravy.
Pamiatky.
Najstarším postaveným objektom na sídlisku Brezovec je vodojem, ktorý postavili ako súčasť prvého skupinového vodovodu v meste Dolný Kubín v rokoch 19311932.

</doc>
<doc id="687422" url="https://sk.wikipedia.org/wiki?curid=687422" title="Matej Rojko">
Matej Rojko

Matej Rojko (jeho meno sa tiež písalo ako Matthias Rojko; * 5. júl 1760, Štítnik – † 26. február 1843, Košice) bol evanjelický kňaz a kronikár.
Životopis.
Narodil sa 5. júla 1760 v mestečku Štítnik v Gemerskej stolici v rodine Ondreja Rojku a Zuzany, rod. Grübetzovej. Základne vzdelanie získal na škole vo svojom rodisku a ďalej študoval na evanjelickom kolégiu v Prešove, krátko po tom, čo sa škola s pomocou cisára Jozefa II. vrátila evanjelikom. Popri štúdiu tu absolvoval aj vyšší kurz teológie pod vedením rektora Jána Karlovského.
Po zavŕšení štúdia bol superintendentom Potiského dištriktu Jánom Rufinim v sídle dištriktu Dobšinej ordinovaný za evanjelického a. v. kňaza. Následne prijal pozvanie za farára v Soli, kde ho giraltovský farár Martin Kordoš a mernícky farár Martin Kacziány 27. marca 1793 slávnostne uviedli do úradu.
Soliansku farnosť s fíliami (Čaklov, Zámutov, Hlinné, Čemerné, Vechec) prebral po dvoch predchádzajúcich farároch v zanedbanom stave. Farnosť ani len nemala vlastný chrám. Služby Božie sa konali v kostole v neďalekom Merníku alebo v provizórne upravených budovách. Zbor síce získal povolenie na stavbu chrámu ešte v roku 1784, no pre absolútny nedostatok financií nemohol k stavbe prikročiť. Farár Rojko nadchol veriacich pre nezištnú pomoc a od katolíckych zemepánov si vymohol stavebný materiál i rôzne výhody, ktoré cirkevníkom umožnili v pomerne krátkom čase (17931800) postaviť nový chrám a v nasledujúcich dvoch rokoch ho aj zariadiť (celkové náklady predstavovali 1109 rýnskych zlatých a 20 1/2 grajciara). V ďalších rokoch dal postupne postaviť zvonicu, domček pre farárske vdovy (tzv. babinec, 1823), novú faru, od prešovského zvonolejára Františka Lecherera zakúpil dva zvony (1825) a starostlivo sa venoval aj škole. V roku 1828 dal postaviť novú školskú budovu a počas rektorátu nezodpovedných učiteľov Jána Székelya a Andreja Hanku aj sám vyučoval žiakov. (Ján Székely bol pre zlé správanie, najmä alkoholizmus, pozbavený úradu a rovnako nemravne si počíňal aj Andrej Hanko.) Superintendanti Potiského dištriktu čulú činnosť farára Rojku náležite ocenili počas kanonickej vizitácie (1806 Samuel Nicolai, 1826 Pavol Jozeffy).
Farár Rojko tiež dbal na priateľské spolunažívanie s príslušníkmi iných konfesií v obci – mal dobré vzťahy s gréckokatolíkmi, židmi a po odchode farára Štefana Glušáka aj s rímskokatolíkmi. Avšak s vlastnými veriacimi sa niekoľkokrát dostal do konfliktu, čo bolo spôsobené tým, že od všetkých vyžadoval nadšenie pre nezištnú prácu pri výstavbe zboru a že nekompromisne vymáhal rokovinu (cirkevné dávky), čím si znepriatelil viacero cirkevníkov hlavne vo fíliách. To bol jeden z dôvodov, prečo ho počas Východoslovenského roľníckeho povstania chceli vzbúrenci z okolitých dedín zabiť, ale s pomocou Soľanov sa dokázal pred hrozbou ukryť. Pri tomto incidente sa preukázali dobré vzťahy medzi evanjelikmi a katolíkmi v obci, nakoľko Rojku prišla varovať jeho suseda katolíčka a ďalší katolícky sedliak prehovoril povstalcov, aby z fary vzali iba potraviny a nezničili knižnicu.
Pre svoj pokročilý vek musel na pomoc so správou zboru prijať kaplána. Od roku 1832 mu pomáhal Ondrej Ďuropál, potom od roku 1836 Andrej Balogh. Jeho posledným významným činom bolo darovanie jeho veľkej knižnice zboru v roku 1836. V starobe sa uňho začali prejavovať negatívne charakterové vlastnosti a stratil dôveru veriacich. Kaplán Balogh už nemohol zniesť Rojkovu zlú náturu a prijal miesto farára v Rankovciach. No po tom, čo sa to dozvedeli veriaci, zvolili si Balogha za farára namiesto Rojka. Rojko ich rozhodnutie akceptoval, vzdal sa úradu a v roku 1842 sa odsťahoval ku svojím dcéram do Košíc. Tu zomrel 26. februára 1843.
Rodina.
Bol ženatý, mal syna Jána, ktorý sa stal profesorom ekonómie na polytechnike v Pešti a dve dcéry, Rózu Tuthovú a Teréziu Putzovú.
Tvorba.
Od roku 1792 do jesene 1840 viedol farskú kroniku ("Kronika Cyrkewny Ewangelicke Solanske, wnegžto Vstanoweny gegj a gine ročne pripadnosti poznamenane gsau počatek včinil Matthias Rojko, Slowa Božjho Kazatel. Roku Pane 1792-ho"), ktorá činí 163 číslovaných a popísaných strán formátu 25x39 cm. Písal silne slovakizovanou češtinou ovplyvnenou najmä východoslovenskými nárečiami. Kronika predstavuje významný historický prameň pre štúdium regionálnych dejín, dejín evanjelickej cirkvi, ale aj dejín Východoslovenského roľníckeho povstania, ktorého udalosti zachytil vecne a pravdivo. V roku 1840 vedenie kroniky prebral nový farár Andrej Balogh, ktorý pokračoval v jej písaní až do roku 1855.

</doc>
<doc id="687424" url="https://sk.wikipedia.org/wiki?curid=687424" title="Čebol">
Čebol



</doc>
<doc id="687427" url="https://sk.wikipedia.org/wiki?curid=687427" title="Caypel">
Caypel



</doc>
<doc id="687428" url="https://sk.wikipedia.org/wiki?curid=687428" title="Jaebeol">
Jaebeol



</doc>
<doc id="687432" url="https://sk.wikipedia.org/wiki?curid=687432" title="Pavol Hammel ›Prúdy‹">
Pavol Hammel ›Prúdy‹

Pavol Hammel ›Prúdy‹ je druhý štúdiový album Pavla Hammela a slovenskej rockovej skupiny Prúdy. Tento album v roku 1971 vydalo hudobné vydavateľstvo Panton. V roku 1995 vyšla vo vydavateľstve Bonton reedícia albumu na CD s dvoma bonusovými nahrávkami.
Ako píše Vlado Franc v texte k obalu reedície albumu, z pôvodnej kapely Prúdy zostala Paľovi Hammelovi len gitara a názov skupiny, z ktorej odišiel Marián Varga (klávesy), Vladimír Malý (bicie), Peter Saller (gitara), Fedor Frešo (basgitara). Skupina Prúdy sa na nahrávaní tohto albumu napokon zišla v kompletne vymenenej zostave.

</doc>
<doc id="687439" url="https://sk.wikipedia.org/wiki?curid=687439" title="Kyánhydrín">
Kyánhydrín

Kyánhydrín je funkčná skupina, v ktorej sú kyano a hydroxylová skupina naviazané na rovnaký atóm uhlíka. Všeobecný vzorec je R2C(OH)CN, kde R je H, alkyl alebo aryl. Kyánhydríny sú priemyselne dôležité prekurzory karboxylových kyselín a niektorých aminokyselín. Kyánhydríny môžu byť vytvorené kyánhydrínovou syntézou, ktorá zahŕňa reakciu ketónu alebo aldehydu s kyanovodíkom (HCN) v prítomnosti nadbytočného množstva kyanidu sodného (NaCN) ako katalyzátora:
 RR'C=O + HCN → RR'C(OH)CN
V tejto reakcii napadá nukleofilný ión CN- elektrofilný karbonylový uhlík v ketóne či aldehyde a potom nasleduje protonácia pomocou HCN, čím sa regeneruje kyanidový anión. Kyánhydríny sa tiež pripravujú vytesnením siričitanu kyanidovými soľami:
Kyánhydríny sú medziprodukty v Streckerovej syntéze aminokyselín. Vo vodných roztokoch kyselín hydrolyzujú na α-hydroxykyseliny.
Metódy prípravy.
Kyánhydríny sa najskôr pripravovali pridaním HCN a katalyzátora (zásady alebo enzýmu) k zodpovedajúcemu karbonylu. Zásada spôsobuje deprotonáciu málo reaktívneho kyanovodíku, HCN, čím vznikajú CN- ióny. V laboratórnom merítku sa použitie (toxického) HCN vo veľkej miere neodporúča, z tohto dôvodu sa hľadajú iné menej nebezpečné kyanačné činidlá. "In situ" tvorbu HCN možno docieliť práve pomocou prekurzorov, ako je acetónkyánhydrín. Alternatívne, kyano-silylderiváty, ako je TMS-CN, umožňujú kyanáciu aj ochranu skupiny v jednom kroku bez potreby HCN. Boli opísané podobné postupy založené na tvorbe esterov, fosforečnanov a uhličitanov.
Príklady.
Acetónové kyánhydríny.
Acetónkyanohydrín, (CH3)2C(OH)CN, je kyánhydrín acetónu. Vzniká ako medziprodukt pri priemyselnej výrobe metylmetakrylátu. V laboratóriu táto kvapalina slúži ako zdroj HCN, ktorý je inak veľmi prchavý. Acetónkyánhydrín sa teda môže použiť na prípravu iných kyánhydrínov, na premenu HCN na Michaelove akceptory a na formyláciu arénov. Reakciou tohto kyánhydrínu s hydridom lítnym vzniká bezvodý kyanid lítny:
Iné kyánhydríny.
Mandelonitril so vzorcom C6H5CH(OH)CN sa v malých množstvách vyskytuje v kôstkach niektorých druhov ovocia. Sú známe príbuzné kyanogénne glykozidy, ako je amygdalín. Tieto glykozidy majú namiesto hydroxylovej skupiny glykozid.
Glykolonitril je organická zlúčenina so vzorcom HOCH2CN . Je to najjednoduchší kyánhydrín, odvodený od formaldehydu.

</doc>
<doc id="687440" url="https://sk.wikipedia.org/wiki?curid=687440" title="Požiarnik Sam">
Požiarnik Sam

Požiarnik Sam () je britský animovaný (v rokoch 1987 – 1994 bábkový) televízny seriál, ktorý bol pôvodne vysielaný na verejnoprávnej televíznej stanici BBC One v období rokov 19872021. Protagonistom seriál je hasič Sam a dej sa odohráva okolo jeho hasičskej stanice. Zvučku slovenskej verzie naspieval Robo Opatovský.
História.
Pôvodný seriál (19871994).
Pôvodný seriál Požiarnik Sam zahŕňal 32 desaťminútových epizód a jeden vianočný špeciál. Hlavným hrdinom požiarnej stanice v Pontypandy je požiarnik Sam a členmi stanice je prísny veliteľ Basil Steele, nešikovný Elvis Cridlington a neskôr Penny Morisová (prvýkrát sa objavila až v epizóde 17 alebo v 1. epizóde 3. série). Medzi ďalšie postavy patrí aj vodič školského autobusu Trevor Evans, majiteľka talianskej kaviarne Bella Lasagnová, Norman Prise (väčšinou omylom zavinia požiare) a jeho matka, majiteľka obchodu Dilys Priceová a dvojčatá Sarah a James. Hasiči mali čiernožlté uniformy a veľké auto Jupiter a menšie auto Venuše.
Seriál z roku 2005.
V roku 2005 bola vytvorená nová séria "Požiarnika Sama", ktorá sa skladala z 26 desaťminútových epizód. Tieto epizódy využívali modernejšie techniky stop motion animácie. V tejto sérii k požiarnej stanici pribudol ešte Tom Thomas, austrálsky pilot záchrannej helikoptéry, a rodina Floodovcov, skladajúca sa z inštalatéra, jeho manželky Heleny a ich dcéry Mandy.
Nové série (od roku 2008).
Od roku 2008 sú produkované nové diely CGI technikou. Pontypandy, pôvodne dedinka v údolí obklopená horami, sa stalo rybárskou dedinkou pri mori. Do posádky pribudol požiarnický pes Radar (dalmatín). Objavujú sa tu noví obyvatelia, ako rybár Charlie (Samov brat) a jeho manželka Bronwen, ktorý prevádzkujú kaviareň a sú rodičmi Jamesa a Sáry. V 9. sérii do posádky pribudne Ben ako pobrežná stráž a po filme "Požiarnik Sam: Hrdina v búrke" (2014) je postavená nová veľká stanica a tiež prišli noví členovia stanice Arnold a Ellie.
Tieto nové diely obsahujú aj 3 filmy:

</doc>
<doc id="687443" url="https://sk.wikipedia.org/wiki?curid=687443" title="Amfiteáter (Chisaria)">
Amfiteáter (Chisaria)

Rímsky amfiteáter (), alebo len Amfiteáter () sú ruiny amfiteátra ležiace v meste Chisaria v Plovdivskej oblasti v južnom Bulharsku.
Lokalita.
Mauzóleum leží v centrálnej časti mesta Chisaria v bezprostrednej blízkosti prameňa Momina sălza.
Dejiny.
Amfiteáter bol postavený koncom 3. storočia na území vtedajšieho Diocletianopolu. Rímske mesto bolo dôležitým kúpeľným centrom, ktoré navštevovali osobnosti zo všetkých častí rímskeho impéria a ako také potrebovalo mať miesta, kde by sa kúpeľní hostia mohli zabávať. Amfiteáter sa preto stal jedným z najdôležitejších a najviac navštevovaných miest antického mesta.
Spočiatku sa amfiteáter využíval ako miesto pre konanie gladiátorských zápasov a zápasov so zvieratami. Po oficiálnom uznaní kresťanstva v Rímskej ríši v roku 313 sa účel zmenil a priestor sa začal využívať na rôzne športové a kultúrne podujatia. Dôvodom bola kresťanská kritika prelievania krvi pre zábavné účely v arénach. V Chisarii boli nové pravidlá uplatnené o to rýchlejšie, že mesto sa stalo jedným z dôležitých centier raného kresťanstva. 
Nevie sa, dokedy bol amfiteáter využívaný, no za najneskoršiu hranicu sa považuje tretia štvrtina 4. storočia, keď bolo mesto ťažko poškodené pri nájazdoch Gótov. Z dôvodu vtedajšieho celkového úpadku rímskeho impéria sa už stavba nikdy neobnovila.
Charakteristika.
Chisarský amfiteáter je jedným z troch známych a vedecky preskúmaných amfiteátrov na území dnešného Bulharska - teda rímskych provincií Trácia a Moesia. Sú to amfiteáter v meste Serdica (dnešná Sofia) a amfiteáter v meste Marcianopolis (dnešná Devňa). Ide o jeden z najneskôr postavených rímskych amfiteátrov.
Amfiteáter v Chisarii je typickým príkladom rímskej provinčnej architektúry. Konštrukčne zase predstavuje, typický provinčný štýl výstavby budov v prvých desaťročiach neskorej antiky. Stavbe tak chýbajú čisté línie typické pre stavby tohto typu vo veľkých mestách. 
Miesto pre výstavbu, ktoré sa nachádza v dnešnom parku Momina sălza, bolo vybrané tak aby terén vyhovoval stavbe amfiteátra. Amfiteáter tak bol postavený v malej dolinke so svahmi naokolo, na ktorých bolo možné inštalovať sedačky.
Predstavoval zvrchu odkrytú, ale zo všetkých strán zatvorenú stavbu so sedačkami rozloženými okolo arény v tvare nepravidelnej elipsy. Sedadlá boli drevené, umiestnené vo svahu nad arénou. Na južnej strane sa nachádzal hlavný vchod, ktorým vchádzali do arény účastníci zápasov. Pred vchodom sa nachádzala špeciálna klenutá nika, v ktorej bola umiestnená socha božstva (pravdepodobne Nemesis), ktorá bola patrónkou hier v amfiteátri. Na severnej strane stavby sa nachádzali tri vchody, ktorými sa vpúšťali do arény zvieratá. Pozdĺž dlhších stien elipsy arény sa nachádzali miestnosti pre obsluhujúci personál.
Do súčasnosti sa zachovala celá aréna amfiteátra.

</doc>
<doc id="687447" url="https://sk.wikipedia.org/wiki?curid=687447" title="Rímsky amfiteáter (Chisaria)">
Rímsky amfiteáter (Chisaria)



</doc>
<doc id="687449" url="https://sk.wikipedia.org/wiki?curid=687449" title="Emil Ferdinand Zátopek">
Emil Ferdinand Zátopek



</doc>
<doc id="687453" url="https://sk.wikipedia.org/wiki?curid=687453" title="Slovensko-uzbecké vzťahy">
Slovensko-uzbecké vzťahy

Pred vznikom samostatných republík.
Pred vznikom samostatnej Slovenskej republiky a samostatnej Uzbeckej republiky sa vzťahy medzi oboma štátmi riešili na úrovni Československo-Sovietskych vzťahov.
Po vzniku samostatných štátov.
Vzťahy medzi Slovenskom a Uzbekistanom - V roku 1995 navštívil Uzbekistan podpredseda slovenskej vlády Sergej Kozlík. Uzbecký prezident Islam Karimov vyhlásil úroveň hospodárskych a obchodných vzťahov medzi Uzbekistanom a Slovenskom nezodpovedajúce potenciálu, s ktorým obidve krajiny disponujú. 
Bilaterálne dokumenty podpísané počas návštevy prezidenta Uzbekistanu Islama Karimova ba Slovensku v januári 1997 vytvorili právny základ pre vzájomnú spoluprácu medzi Uzbekistanom a Slovenskom. Medzi týmito dokumentmi má osobitné miesto dohoda o základoch vzájomných vzťahov a spolupráce, dohoda o vzájomnom investovaní a podpore a dohoda o obchodnej, hospodárskej a vedecko-technickej spolupráci. Zaujímavosťou je, že počas tejto návštevy Islama Karimova v Európe, poplietol uzbecký prezident dary. Českému prezidentovi Václavovi Havlovi vázu s podobizňou slovenského prezidenta Michala Kováča a slovenskému prezidentovi koberec s obrazom českého prezidenta.
Vzťahy medzi Uzbekistanom a Slovenskou sa v posledných rokoch rozvíjali na úrovni vlád, parlamentov, odborníkov a podnikateľov. Začala pracovať spoločná medzivládna slovensko-uzbecká komisia. V dôsledku toho bol bilaterálny obchodný obrat v roku 2002 8,2 mil. amerických dolárov. V marci 2003 bola pri príležitosti návštevy Slovenského prezidenta Rudolfa Schustera v Uzbekistane uzavretá dohoda o zamedzení dvojitého zdanenia a daňových únikov z príjmov z majetku, memorandum o spolupráci medzi Národnými bankami oboch krajín.
V apríli 2023 navštívil Taškent predseda NRSR Boris Kollár, kde rokoval o zintenzívnení obchodu. 
V júni 2025 navštívil Uzbekistan predseda vlády Slovenskej republiky Robert Fico. Ponúkol prácu pre občanov Uzbekistanu na Slovensku. Po návšteve sa vyjadri obdivne k politickému systému krajiny.

</doc>
<doc id="687454" url="https://sk.wikipedia.org/wiki?curid=687454" title="Náboženský šok">
Náboženský šok

Náboženský šok je psychický, spirituálny alebo existenciálny otras spôsobený stretom s odlišným, neznámym či doposiaľ neinteriorizovaným náboženstvom. Môže zasiahnuť jedinca obvykle pri rýchlej zmene kultúrno-náboženskej oblasti na cestách, môže ale zasiahnuť aj sociálnu skupinu alebo dokonca celú kultúrno-nábožensky vymedzenú oblasť pri väčších migračných vlnách prameniacich v odlišnej kultúrno-náboženskej oblasti. Náboženský šok je nazeraný ako fenomén v oblastiach sociológie náboženstva a psychológie náboženstva. Súvisí s témami nazerané religionistikou a teológiou. Je to fenomén príbuzný kultúrnemu šoku, však svojbytný, koreniaci v náboženskej oblasti. Religionista O. Havelka opisuje tri elementárne fázy náboženského šoku: 1. otras, zážitok niečoho nečakaného, zvláštneho, vzhľadom na domáce náboženstvo (alebo bezverectvo) mimoriadneho, pričom je rozlišovaný pozitívny a negatívny otras; 2. okúzlenie, teda zakúšanie čohosi spirituálne zvodného, lákavého, po ktorom nasleduje vytriezvenie a únik, prípadne naopak vytriezvenie a racionálne prehĺbenie záujmu; 3. znechutenie, teda náboženský zážitok z pohľadu šokovaného hlúpy, absurdný alebo krutý.
Otras.
Náboženský otras obvykle prichádza pri rýchlych zmenách prostredia podobne ako kultúrny šok, typicky pri niekoľkohodinovom prelete do úplne inej kultúry prestúpenej iným náboženstvom: jedná sa o nečakané udalosti v očakávanom náboženstve alebo stret s úplne novým náboženstvom či kultom. Jedinec obyčajne tenduje k posudzovaniu cudzej kultúry podľa tej svojej, chápanej ako „normálne“ alebo „správne“, a to isté často robí aj v náboženskej oblasti. Otrasy sú typickým príkladom roztrieštenia mylného náboženského predporozumenia. Náboženská realita býva iná, než ako o nej vypovedá literatúra na opačnom konci sveta a aký obraz si o nej jedinec na základe dostupnej doxografie pre seba vytvorí. Okrem osobného interpretačného rámca či kontextu jedinca tiež ovplyvňuje kultúrno-náboženský program, ktorý mu bol vštepený ako „normálny“ jeho domácou kultúrou a náboženstvom (prípadne programovým bezverectvom) v určitom konkrétnom dejinnom kontexte. Ide o určitý model porozumenia svetu, cez ktorý si jedinec prekladá vonkajšiu realitu do zrozumiteľnosti. Týchto programov však vo svete existuje mnoho. Po náboženskom otrase môže nasledovať progres, regres alebo obdobie pôsobenia. Roztrieštenie mylného predporozumenia alebo pozitívny otras nasmeruje jedinca k pokroku (krok "progresie"); negatívny otras môže nasmerovať k strate záujmu, dekadencii, prípadne poklesu hodnotenia onoho náboženstva (krok "regresie"). Neľahko uchopiteľný náboženský otras môže vyústiť do relatívne dlhého obdobia vedomého či nevedomého pôsobenia.
Očarenie.
Pri náboženskom okúzlení je jedinec často „zamilovaný“ do exoticky pôsobiacej náuky, ktorá mu pripadá ako „tá jediná pravá“. V tomto okúzlení je schopný zabudnúť na celý doterajší život, odovzdať všetko majiteľovi ášramu, školy, sekty alebo cirkvi a plniť úplne iracionálne úlohy. Náboženské očarenie je subjektívne krásne, oslobodzujúce, povznášajúce, rovnako ako nebezpečné, pretože jedinec je v tej chvíli okrem iného pod vplyvom predráždených emócií a sentimentality, a teda ľahko zneužiteľný. Akonáhle jedinec „vytriezliví“ z fázy okúzlenia, dôjde na druhú fázu, ktorá má dve odlišné podoby: (1) prehliadnutie náboženského nezmyslu a únik, alebo (2) racionálnejšie triezvejšie nahliadnutie (pre jedinca) zmysluplnej duchovnej cesty. Pre situáciu vytriezvenia – prehĺbenie záujmu je typické upokojenie, pocit trvalej zmysluplnosti, pocit nájdenia hľadaného prístavu, racionálna chuť študovať dané náboženstvo a prehlbovať danú duchovnú cestu, otvorenie sa otázkam, uvedomenie, že predstaviteľ daného náboženstva nie je boh, ale učiteľ, spriaz optimizmus a otvorenosť budúcnosti.
Znechutenie.
Náboženské znechutenie prichádza ako vyššie popísaná druhá fáza okúzlenia alebo hneď pri prvom kontakte s cudzou religióznou skutočnosťou. Ide o náboženský či spirituálny zážitok, ktorý jedinec neprijme a vymedzí sa voči nemu. Môže mu pripadať zvláštny, hlúpy alebo krutý. Zažíva odpor k danému náboženstvu, pocit úplnej nezmyselnosti a absurdity daného náboženstva, niekedy až nenávisť k jeho predstaviteľom, presvedčenie, že niečo také by na svete vôbec nemalo byť. Po dlhých cestách do cudzieho kultúrno-náboženského prostredia sa môže jedinec stretnúť so spätným náboženským šokom pri návrate do prostredia domáceho.

</doc>
<doc id="687455" url="https://sk.wikipedia.org/wiki?curid=687455" title="Slamená">
Slamená

Slamená () je vrch v Kozích chrbtoch. Leží nad Važcom, približne východne od Liptovského Hrádku. 
Poloha.
Nachádza sa v strednej časti Kozích chrbtov, v geomorfologickom podcelku Važecký chrbát. Leží v Žilinskom kraji, v okrese Liptovský Mikuláš a na katastrálnom území obce Važec. Najbližším sídlom je severne situovaný Važec, západne leží Východná a Hybe, východne Šuňava a Štrba a juhozápadne osada Čierny Váh. Juhozápadným úbočím vedie hranica ochranného pásma Národného parku Nízke Tatry.
Opis.
Slamená je súčasťou hrebeňa, ktorý vedie od sedla Muránsko () cez Krieslo () a stáča sa južným smerom, kde ho prerušuje Hlboká dolina. Južným smerom sa nachádza Čiernovážska dolina a západne Murná dolina. Východným smerom sa nachádza Brada (), Gregória () a Konská hlava (), severným Krieslo () a tatranský Kriváň (), západným Hošková (), vrch Nad Michalcovou (), Turková () a Rybíková () a južným Muránik (), Veľká Hazička (), Zadný grúň () a Čerňová (). Masív patrí do povodia Váhu; z východných svahov odvádza vodu Hlboký potok do Čierneho Váhu, voda zo západných častí odteká menším potokom cez Murnú dolinu. Na vrchol nevedie značený turistický chodník.
Výhľady.
Vrchol pokrýva súvislý, miestami riedky lesný porast, ktorý neumožňuje rozhľad. Z vhodných lokalít s redšou vegetáciou a horských lúk na úbočí je ojedinele možné pozorovať okolité vrcholy Kozích chrbtov a blízkych Nízkych Tatier, no tiež Chočské vrchy, Západné a Vysoké Tatry a Levočské vrchy.
Prístup.
Na vrchol nevedie značená turistická trasa, no západným úpätím vedie Murnou dolinou z osady Čierny Váh do Važca zeleno značený chodník.

</doc>
<doc id="687456" url="https://sk.wikipedia.org/wiki?curid=687456" title="Salesforce.com">
Salesforce.com



</doc>
<doc id="687461" url="https://sk.wikipedia.org/wiki?curid=687461" title="Valéria Schulczová">
Valéria Schulczová



</doc>
<doc id="687462" url="https://sk.wikipedia.org/wiki?curid=687462" title="Lucron">
Lucron

Lucron je developerská spoločnosť, ktorá sa zameriava na rezidenčné projekty a rozvoj ucelených mestských štvrtí. Lucron je súčasťou medzinárodnej developerskej skupiny IKO Real Estate, pôvodom z Luxemburska, ktorá má 30-ročné skúsenosti v realitnom biznise.
História.
Spoločnosť Lucron vznikla na Slovensku v roku 2005 pod záštitou luxemburského investora. Od začiatku sa zameriava na rezidenčné projekty. Prvým dokončeným projektom bol bratislavský Eden Park v roku 2010. V roku 2013 dokončila prvú etapu trnavského projektu Arboria a vo výstavbe naďalej pokračuje.
V roku 2014 spoločnosť Lucron sfinalizovala bratislavskú rezidenciu Jaskový rad a po nej nasledovalo v roku 2019 dokončenie štvrte Malé Krasňany, ktorá sa tiež nachádza v Bratislave. V roku 2021 dokončila Urban Residence na Račianskej ulici v Bratislave. Lucron doteraz úspešne realizoval a dokončil celkovo 5 projektov v Trnave a v Bratislave. Od roku 2017 sa Lucron pravidelne umiestňuje v rebríčkoch medzi najväčšími rezidenčnými developermi na Slovensku. 
Najväčšie projekty Lucronu.
Nesto.
V rámci projektu Nesto vzniká v Bratislave nová štvrť situovaná na hraniciach Slovenska a Rakúska. Na jednom mieste ponúkne kombináciu bývania, občianskej vybavenosti a možnosti trávenia voľného času s priamym dopravným napojením na centrum Bratislavy. Súčasťou Nesta bude nový koncept komerčného nájomného bývania. Po dokončení bude Nesto prvou štvrťou na Slovensku postavenou na princípoch udržateľnosti.
Vydrica.
Projekt Vydrica nadväzuje na históriu lokality v bratislavskom podhradí, ktorá zanikla koncom šesťdesiatych rokov v dôsledku výstavby Mosta SNP. Vydrica má ambíciu prepojiť pešiu zónu, hradný vrch a dunajské nábrežie. Súčasťou Vydrice bude aj začlenenie areálu národnej kultúrnej pamiatky Vodnej veže do novej mestskej štruktúry a vytvorenie atraktívneho miesta so spoločensko-kultúrnou funkciou, ktorého súčasťou bude sprístupnené archeologické nálezisko.
Developer projektu Vydrica je spoločnosť Vydrica Development, a.s., ktorá vznikla ako joint venture spojením spoločnosti Vydrica, a.s. a materskej spoločnosti Lucronu, luxemburskej Ikopart, pričom manažérom projektu Vydrica je developerská spoločnosť Lucron.
Arboria.
Trnavská štvrť Arboria v súčasnosti tvorí domov pre viac ako 2 000 ľudí a neustále sa vyvíja ďalej. Súčasťou štvrte je verejný mestský park s rozlohou 40 000 m2, ihriská a obchodné prevádzky.
Rakyta.
Projekt Rakyta je situovaný v bratislavskej mestskej časti Devínska Nová Ves. Zameriava sa na mladé rodiny, ktoré vyhľadávajú bývanie uprostred prírody s dobrou dostupnosťou do centra Bratislavy aj Viedne.

</doc>
<doc id="687463" url="https://sk.wikipedia.org/wiki?curid=687463" title="VeriFace">
VeriFace

VeriFace je online služba pre vzdialené overovanie totožnosti zákazníkov (z angl. "Remote Identity Verification Service" - služba overovania totožnosti na diaľku) vyvíjaná spoločnosťou Rokan Biometrics. Poskytuje spoločnostiam rýchle, bezpečné a spoľahlivé biometrické overenie totožnosti a zefektívňuje tak proces prijímania nových zákazníkov (z angl. "Customers Onboarding" - prijímanie zákazníkov) v online prostredí.
VeriFace vznikol v roku 2021 a momentálne sa využíva predovšetkým vo finančnom sektore. VeriFace možno využiť vo všetkých odvetviach, kde je potrebné overovať identitu zákazníkov na diaľku podľa AML zákona č. 297/2008 Z.z. (z angl. "Anti Money Laundering" - pranie špinavých peňazí).
VeriFace poskytuje komplexné AML riešenie pre online overovanie totožnosti zákazníkov pomocou tvárovej biometrie, spojené s overovaním dokladov v databáze ministerstva vnútra, kontrolou konečných užívateľov výhod, politicky exponovaných osôb, sankcionovaných osôb, ako aj pravidelným monitorovaním týchto údajov a osôb v zmysle AML zákona.
VeriFace využíva biometrickú a OCR (z angl. "Optical Character Recognition" - optické rozpoznávanie znakov) technológiu. OCR technológia prevádza údaje z fotografie dokladu do textovej podoby potrebné pre KYC, resp. eKYC (z angl. "Know Your Customer" - poznaj svojho zákazníka).
Biometrická technológia slúži na dôkladné porovnanie tváre z fotografie na doklade s fotografiou tváre zákazníka získanou počas procesu overenia. Využíva špičkovú biometrickú technológiu na rozpoznávanie tváre, ktorej miera presnosti je takmer 99 percent.
Segmenty, kde sa dá VeriFace využiť: bankovníctvo, poisťovníctvo, finančníctvo, investovanie, telekomunikácie, zdravotníctvo, vzdelávanie, turizmus, zábavný priemysel (stávkovanie), e-commerce, reality, samospráva.

</doc>
<doc id="687464" url="https://sk.wikipedia.org/wiki?curid=687464" title="Siloš Pohanka (hudobník)">
Siloš Pohanka (hudobník)

Siloš Pohanka (* 6. február 1926, Hodonín – † 14. jún 2011, Bratislava) bol český džezový hudobník, hráč na trúbku a dirigent, pôsobiaci na Slovensku. Patril k prvej generácii interpretov slovenskej populárnej hudby. Džezový orchester Siloša Pohánku mal dominantné postavenie v slovenskej populárnej hudbe 60. rokov 20. storočia.
Životopis.
Siloš Pohanka sa narodil 6. februára v moravskom meste Hodonín, no väčšinu svojho života prôsobil na Slovensku. V roku 1951 vyštudoval na bratislavskom Štátnom konzervatóriu hru na trúbku u legendárneho trubkára Adolfa Scherbauma. https://osobnostichebska.cz/osobnost/adolf-scherbaum/ 
Medzi rokmi 19471949 bol členom tanečného orchestra bratislavských vysokoškolákov, hudobného telesa, ktoré bolo zamerané na swing a moderný džez. V rokoch 1950 až 1952 bol lídrom trúbkovej sekcie v hudobnom zoskupení nazvanom Kolektív 50, ktorý neskôr premenovali na Orchester Jána Siváčka. V roku 1954 bol zakladateľom hudobnej skupiny, s ktorou hrávali v rozhlasovom vysielaní. Medzi rokmi 19561958 založil podľa svojho vzoru, ktorým bol Louis Armstrong, prvú profesionálnu hudobnú formáciu, Dixieland, ktorá bola zameraná na interpretáciu tradičného džezu. Pred touto skupinou existovala len jedna amatérska kapela nazvaná Ali Jazz Band. Dixieland účinkoval v zahraničí a nahrával aj pre rozhlas a práve vznikajúcu televíziu. Orchester Siloša Pohanku vznikol v roku 1958. Orchester bol zameraný na vtedajšiu tanečnú hudbu, hrával aj inštrumentálne orchestrálne swingové kompozície a v 60. rokoch bol najčastejšie prezentovaným hudobným telesom v televízii. V roku 1964 účinkovali v prvom koprodukčnom slovensko-rakúskom filme "Jazz for Two," v ktorom účinkovali aj speváčky Gabriela Hermélyová a Zuzana Lonská. Na Medzinárodnom jazzovom festivale v Prahe v roku 1965 hral Orchester Siloša Pohanku džezové skladby Bohumila Trnečku.
V rokoch 1970 až 1978 sa Siloš Pohanka osamostatnil a hrával ako štúdiový hudobník v Spolkovej republike Nemecko (SRN) a nahrával aj barokovú hudbu. Neskôr prednášal dejiny barokovej hudby aj na dvojmesačnom kurze v Scottsdale Community College v americkej Arizone. V rokoch 1979 až 1980 s novým televíznym orchestrom, ktorý založil v Bratislave absolvoval turné po Taliansku. V rokoch 1985 až 1989 Siloš Pohanka založil a spolu s Braňom Hroncom viedol Tanečný orchester Československej televízie v Bratislave.
Siloš Pohanka vynikal svojim dôrazom na exaktné frázovanie, vyváženosťou sekcií, či dokonalosťou v ladení. Medzi jeho vzory patril Luis Armstrong a Maynard Ferguson. Ako sólista interpretoval aj diela barokovej hudby od skladateľov, Giuseppe Tartiniho, Giuseppe Torelliho, či Antonia Vivaldiho. V roku 1958 Siloš Pohanka napísal hudbu k animovanému filmu karikaturistu a filmového animátora Viktora Kubala "Studňa lásky" (legenda o trenčianskom hrade).

</doc>
<doc id="687465" url="https://sk.wikipedia.org/wiki?curid=687465" title="Siloš Pohánka">
Siloš Pohánka



</doc>
<doc id="687466" url="https://sk.wikipedia.org/wiki?curid=687466" title="Bazilika č. 8 (Chisaria)">
Bazilika č. 8 (Chisaria)

Bazilika č. 8 () predstavuje ruiny ranokresťanskej baziliky ležiace v meste Chisaria v Plovdivskej oblasti v južnom Bulharsku.
Lokalita.
Bazilika leží v centrálnej časti mesta Chisaria mimo ohradenej časti bývalého mesta Diocletianopolis približne tristo metrov východne od pevnostnej steny antického mesta oproti budove Národného kultúrneho centra Ivana Vazova v bezprostrednej blízkosti ulice „Vasil Petrovič“ ().
Dejiny.
Bola postavená v priebehu 5. storočia. Bazilika bola objavená a preskúmaná v priebehu roku 1960. V roku 1966 bola ako súčasť celku ranokresťanských bazilík na území mesta Chisaria zapísaná do zoznamu kultúrnych pamiatok národného významu.
Charakteristika.
Je jednou z desiatich objavených ranokresťanských bazilík mesta Diocletianopolis.
Bazilika č. 8 je trojloďová budova s apsidou, baptistériom, predsieňou a átriom (dvorom). Steny baziliky sú zachované do výšky približne 55 centimetrov.
Naos.
Skladá sa z celkovo troch lodí. Bočné lode sú od centrálnej lode oddelené dvoma radmi murovaných stĺpov. Pri severnej strane predsiene sa v priestore naosu nachádzalo baptistérium. 
Predsieň.
Je do súčasnosti najlepšie zachovanou časťou baziliky. Nachádzalo sa tu až sedem vchodov. Tri z nich viedli z priestorov átria do predsiene, tri z predsiene do naosu baziliky a posledný predstavoval oddelený vchod do priestorov baptistéria. Tento vchod bol pravdepodobne vytvorený neskôr v priebehu 6. storočia.
Apsida.
Je polkruhového pôdorysu. Nachádza sa vo východnej fasáde baziliky.
Pamiatková ochrana.
Spolu s ďalšími ranokresťanskými bazilikami, ktoré sa nachádzajú na území mesta Chisaria bola vyhlásená v roku 1966 za kultúrnu pamiatku národného významu. Dôvod vyhlásenia za kultúrnu pamiatku je architektonicko-staviteľská hodnota chisarských ranokresťanských bazilík.

</doc>
<doc id="687470" url="https://sk.wikipedia.org/wiki?curid=687470" title="Nkisi Nkondi">
Nkisi Nkondi

Nkisi Nkondi sú konžské drevené sošky v podobe človeka pobité železnými klincami či inými ostrými objektmi. Obsahujú chyteného ducha, ktorý vykonáva zámery majiteľa figúry, a okrem svojej magickej funkcie a širšieho náboženského i spoločenského významu majú aj vysoko cenenú umeleckú hodnotu. Figúry Nkondi sú podmnožinou – charakteristickou agresivitou, útočnosťou, silou – väčšieho celku figúr nazývaného Nkisi, s najširším významom: (duchovné) liečenie. Tradičných prístupov k duchovnému liečenie je v strednej Afrike viac a v tomto prípade Nkisi Nkondi znamená objekt, v ktorom je chytený duch, ktorý má slúžiť vlastníkovi mocnej figúry. Duch vo figure prebýva, ale je schopný ju pri aktivácii zatlčením klinca opustiť, uloviť určenú obeť a opäť sa do figúry vrátiť. Nkisi Nkondi je možné tiež voľne preložiť ako „duch lovec“.
Nkisi môže vlastniť jedinec alebo väčšia skupina (napr. celý kmeň či dedina). Figúry majú rôzne veľkosti od 10 cm až do 150 cm. Figúry v životnej veľkosti bývali umiestňované pri vstupe do chyže alebo v strede dediny. Najčastejším tvarom drevenej figúry je podoba človeka, ale v Kongu možno u istých etník okrajovo nájsť aj Nkisi Nkondi figúry v tvare psa s dvoma hlavami na protiľahlej strane tela (symbolizujúca schopnosť vidieť oba svety) alebo aj opice. Figúra človeka má obvykle ruky založené v bok na znamení napätia, agresie, alebo drží nad hlavou bojový predmet – oštep, sekeru, nôž – na znamenie útoku.

</doc>
<doc id="687473" url="https://sk.wikipedia.org/wiki?curid=687473" title="Bazilika č. 3 (Chisaria)">
Bazilika č. 3 (Chisaria)

Bazilika č. 3 () predstavuje ruiny ranokresťanskej baziliky ležiace v meste Chisaria v Plovdivskej oblasti v južnom Bulharsku.
Lokalita.
Bazilika leží v centrálnej časti mesta Chisaria mimo ohradenej časti bývalého mesta Diocletianopolis približne 120 metrov južne od hlavnej južnej pevnostnej brány antického mesta nazývanej Kamilite naľavo od cesty, ktorá vedie do oddelenej štvrte Miromir.
Dejiny.
Bazilika v pôvodnej podobe bola postavená v priebehu druhej polovice 4. storočia. V priebehu 5. storočia bola budova takmer zničená s najväčšou pravdepodobnosťou pri nájazdoch Hunov a následne bola budova v priebehu druhej polovice 5. storočia, alebo v 6. storočí nanovo postavená.
Prvé archeologické výskumy baziliky prebehli v roku 1936. V tomto čase však boli odkryté len východné a severné časti átria baziliky. V roku 1966 bola ako súčasť celku ranokresťanských bazilík na území mesta Chisaria zapísaná do zoznamu kultúrnych pamiatok národného významu. Úplne odkrytá a detailne vedecky preskúmaná bola až v v roku 1980.
Charakteristika.
Je jednou z desiatich objavených ranokresťanských bazilík mesta Diocletianopolis.
Ide o trojloďovú baziliku s apsidou, predsieňou a átriom. 
V bazilike bol nájdený nápis v starogréčtine, ktorý oboznamuje, že v 6. storočí bol chrám zasvätený svätému Štefanovi a že sú v bazilike pochovaní kňaz Teodor a jeho synprotektor Ján. Nadpis sa v súčasnosti nachádza v priestoroch archeologického múzea v Chisarii. Okrem nápisu sa pri výskumoch v bazilike našiel aj strieborný relikviár.
Apsida.
Apsida je zvonku trojstranného pôdorysu, zvnútra je pôdorys apsidy polkruhový. Táto skutočnosť poukazuje na to, že chrám v súčasnej podobe zo 6. storočia bol postavený na základoch pôvodného chrámu zo 4. storočia. Trojstenové apsidy sa totiž na území dnešného Bulharska vyskytovali predovšetkým v priebehu druhej polovice 5. storočia a neskôr. Z vnútornej strany apsidy sa pred ňou nachádzala dekoratívna približne 50 centimetrov vysoká stena polkruhového pôdorysu. Medzi dekoratívnou stenou a vnútornou stenou apsidy sa nachádzal približne jeden meter široký koridortzv. deambulatorium. Tento koridor mohli využívať len kňazi vedúci obrad.
Pamiatková ochrana.
Spolu s ďalšími ranokresťanskými bazilikami, ktoré sa nachádzajú na území mesta Chisaria bola vyhlásená v roku 1966 za kultúrnu pamiatku národného významu. Dôvod vyhlásenia za kultúrnu pamiatku je architektonicko-staviteľská hodnota chisarských ranokresťanských bazilík.

</doc>
<doc id="687475" url="https://sk.wikipedia.org/wiki?curid=687475" title="Metod Špaček">
Metod Špaček

JUDr. Metod Špaček, Ph.D. (* 27. január 1975, Šaľa) je slovenský diplomat, úradník, právnik a bývalý univerzitný pedagóg, ktorý v rokoch 20212024 pôsobil ako vedúci Kancelárie prezidenta SR. Známy je najmä tým, že sa dlhodobo venuje slovensko-maďarskému medzinárodnému sporu vo veci Sústavy vodných diel Gabčíkovo-Nagymaros.
Štúdium.
Po gymnaziálnom štúdiu v Galante (19891993) absolvoval magisterské štúdium (19931998) a rigorózne konanie (19981999) v odbore právo na Právnickej fakulte Univerzity Komenského v Bratislave (PraF UK). Neskôr absolvoval doktorandské štúdium medzinárodného, európskeho a ústavného práva na Právnickej fakulte Univerzity Karlovej v Prahe (20062012).
Diplomatická a úradnícka kariéra.
V rokoch 19982021 pôsobil na Ministerstve zahraničných vecí Slovenskej republiky (od 1. októbra 2012 Ministerstvo zahraničných vecí a európskych záležitostí Slovenskej republiky [MZVaEZ SR]), a to v rokoch 19982001 ako referent odboru medzinárodného práva, v rokoch 20012005 ako právny poradca Stálej misie SR pri Organizácii Spojených národov v New Yorku, v rokoch 20052006 ako vedúci oddelenia všeobecného medzinárodného práva odboru medzinárodného práva, v rokoch 20072010 ako riaditeľ kancelárie štátnej tajomníčky a v rokoch 20102014 ako zástupca mimoriadneho a splnomocneného veľvyslanca SR v Budapešti, Petra Weissa (veľvyslancom v rokoch 20092013) a následne Rastislava Káčera (20132018). Napokon v rokoch 20142021 pôsobil ako riaditeľ odboru medzinárodného práva ministerstva.
Od roku 2000 sa aktívne venuje slovensko-maďarskému sporu vo veci Sústavy vodných diel Gabčíkovo-Nagymaros, pričom od roku 2005 bol členom vládnej delegácie SR pre rokovania o implementácii rozsudku Medzinárodného súdneho dvora (MSD) v Haagu a vedúcim slovenskej časti slovensko-maďarskej pracovnej skupiny pre právne otázky implementácie rozsudku MSD. 15. januára 2017 ho vláda SR vymenovala do funkcie svojho splnomocnenca v konaní pred MSD v tejto veci.
Od 16. januára 2021 do 30. júna 2024 bol vedúcim Kancelárie prezidenta SR, nahradzujúc tak diplomata Štefana Rozkopála, ktorý kanceláriu viedol od júla 2015.
15. decembra 2022 v podvečerných hodinách sa pokúsil, v mene Kancelárie prezidenta Slovenskej republiky, prijať podanie demisie vtedajšieho ministra financií SR Igora Matoviča. Od Matoviča prebral podpísanú listinu a potvrdil jej prijatie. Následne chcel Matovičovi odovzdať kópiu demisie, avšak Matovič mu z rúk vytrhol kópiu aj originál s tým, že „si to rozmyslel“. Následne bola vláde Eduarda Hegera, ktorej členom bol v tom čase aj Matovič, ešte v ten istý deň vyslovená nedôvera NR SR.
Po skončení pôsobenia v Kancelárii prezidenta SR v júni 2024 sa mal vrátiť späť na Ministerstvo zahraničných vecí a nastúpiť na diplomatickú službu pri OSN v New Yorku, rezort pod vedením Juraj Blanára však jeho vyslanie zrušil a ukončil s ním pracovný pomer.
Pôsobí ako podpredseda Slovenskej spoločnosti pre medzinárodné právo pri Slovenskej akadémii vied a ako predseda slovenskej pobočky neziskovej organizácie International Law Association.
Pedagogické pôsobenie.
Popri svojej práci na ministerstve zahraničia v rokoch 20172021 tiež pôsobil ako odborný asistent na Katedre medzinárodného práva a medzinárodných vzťahov PraF UK.
V súčasnosti spolupracuje s Katedrou medzinárodného a európskeho práva Právnickej fakulty Trnavskej Univerzity v Trnave.
Osobný život.
Špačkov manžel je Ivan Novotný. Zosobášili v roku 2020 v Rakúsku. Vychovávajú spolu syna.

</doc>
<doc id="687477" url="https://sk.wikipedia.org/wiki?curid=687477" title="Siloš Pohanka">
Siloš Pohanka

Siloš Pohanka môže byť:

</doc>
<doc id="687478" url="https://sk.wikipedia.org/wiki?curid=687478" title="Siloš Pohanka starší">
Siloš Pohanka starší



</doc>
<doc id="687479" url="https://sk.wikipedia.org/wiki?curid=687479" title="Siloš Pohanka st.">
Siloš Pohanka st.



</doc>
<doc id="687481" url="https://sk.wikipedia.org/wiki?curid=687481" title="CERGE-EI">
CERGE-EI

CERGE-EI (celým názvom angl. "Center for Economic Research and Graduate Education - Economics Institute," Centrum pre ekonomický výskum a doktorské štúdium) je akademická institúcia, ktorá poskytuje ekonomické postgraduálne vzdelanie po vzore amerických univerzít, robí výskum v oblasti teoretickej ekonómie a hospodárskej politiky. 
Funguje ako spoločné pracovisko dvoch samostatných entít: Centra pre ekonomický výskum a postgraduálne vzdelanie Karlovej univerzity v Prahe, a Národohospodárskeho ústavu Akadémie vied Českej republiky. Inštitúcia založili Jan Švejnar a Jozef Zielenec v roku 1991 s cieľom vychovať novú generáciu ekonómov z krajín bývalého východného bloku.
V roku 2022 bol riaditeľom doc. Sergey Slobodyan, Ph.D. 
Sídlo inštituácie je na Politických vězňů 7 v Prahe.

</doc>
<doc id="687484" url="https://sk.wikipedia.org/wiki?curid=687484" title="Bazilika č. 1 (Chisaria)">
Bazilika č. 1 (Chisaria)

Bazilika č. 1 () predstavuje ruiny ranokresťanskej baziliky ležiace v meste Chisaria v Plovdivskej oblasti v južnom Bulharsku. Ide o jedinú známu dvojloďovú baziliku na území Bulharska.
Lokalita.
Bazilika leží v centrálnej časti mesta Chisaria približne 150 metrov západne od hlavnej južnej pevnostnej brány antického mesta pri vnútornej strane južnej pevnostnej steny v západnej časti rímskeho kasárenskeho komplexu.
Dejiny.
Bazilika bola postavená v polovici 5. storočia. Predpokladá sa, že bola postavená, aby slúžila vojakom ubytovaným v susediacom kasárenskom komplexe.
V roku 1966 bola ako súčasť celku ranokresťanských bazilík na území mesta Chisaria zapísaná do zoznamu kultúrnych pamiatok národného významu.
Charakteristika.
Je jednou z desiatich objavených ranokresťanských bazilík mesta Diocletianopolis.
Ide o dvojloďovú baziliku s apsidou. Tretia loď nebola postavená pravdepodobne z dôvodu nedostatku priestoru v dôsledku umiestnenia baziliky v tesnom susedstve hradieb. Dĺžka baziliky aj s apsidou dosahuje 27,5 metra, šírka stavby je 14 metrov. Stavba bola postavená na základoch stien pochádzajúcich zo starších kasárenských budov.
Naos.
Využité steny pôvodných kasárenských budov boli pri výstavbe baziliky znížené do výšky približne 1,1 metra. V tejto výške bola vybudovaná podlaha baziliky. V západnej časti bola postavená úplne nová stena, ktorá oddeľovala predsieň od naosu. Novopostavené časti boli aj trojstranná apsida a kolonáda v interiéri ktorá rozdeľovala naos na dve lode. Naos bol kolonádou rozdelený na dve rozdielne veľké lode. Centrálne miesto v naose ako aj väčšinu priestoru zaujíma podstatne väčšia južná loď chrámu. Ako vonkajšia stena severnej lode bola využitá kolonáda pôvodnej kasárenskej budovy pričom priestory medzi stĺpmi boli zamurované.
Apsida.
Apsida je trojstranného pôdorysu zvonku a polkruhového pôdorysu z vnútornej časti. Doširoka sa otvára do priestoru rozmernejšej južnej lode baziliky. Oltár sa rozprestieral po celej dĺžke apsidy ako aj v priestore pred ňou a od naosu bol oddelený oltárnou prepážkou.
Pamiatková ochrana.
Spolu s ďalšími ranokresťanskými bazilikami, ktoré sa nachádzajú na území mesta Chisaria bola vyhlásená v roku 1966 za kultúrnu pamiatku národného významu. Dôvod vyhlásenia za kultúrnu pamiatku je architektonicko-staviteľská hodnota chisarských ranokresťanských bazilík.

</doc>
<doc id="687485" url="https://sk.wikipedia.org/wiki?curid=687485" title="Poručík Columbo">
Poručík Columbo

Poručík Frank Columbo je hlavná postava detektívneho seriálu Columbo. Ide o detektíva oddelenia vrážd losangelskej polície. Postavu vytvorili scenáristi Richard Levinson a William Link. Stvárnil ju predovšetkým herec Peter Falk, hoci ako prvý sa v role Columba predstavil Bert Freed v epizóde The Chevy Mystery Show v roku 1960 a v roku 1962 Columba v divadelnej hre stvárnil Thomas Mitchell.
Postava bola čiastočne inšpirovaná policajným vyšetrovateľom Porfirijom Petrovičom v Dostojevského románe Zločin a trest a otcom Brownom, hlavným hrdinom detektívnych poviedok Gilberta Keitha Chestertona.
Columbo je charakteristický svojím neupraveným vzhľadom (pokrčený béžový baloniak), cigarou, postarším autom Peugeot 403 a hlavne maniermi, ktorými sa u podozrivého snaží navodiť dojem "neškodnosti". Predstieranie nekompetentnosti používa na dolapenie páchateľa vraždy.

</doc>
<doc id="687488" url="https://sk.wikipedia.org/wiki?curid=687488" title="Brada (vrch v Kozích chrbtoch)">
Brada (vrch v Kozích chrbtoch)

Brada () je vrch v Kozích chrbtoch. Leží nad Štrbou, približne západne od Svitu. 
Poloha.
Nachádza sa v strednej časti Kozích chrbtov, v geomorfologickom podcelku Važecký chrbát. Leží na hranici Žilinského a Prešovského kraja a okresov Liptovský Mikuláš a Poprad a zasahuje na katastrálne územie obcí Važec a Štrba. Najbližšími sídlami sú východne ležiace obce Šuňava a Štrba, severozápadne situovaný je Važec a západne sú obce Východná, Hybe a osada Čierny Váh. Vrcholom vedie hranica ochranného pásma Národného parku Nízke Tatry.
Opis.
Brada je súčasťou masívu, ktorý vymedzuje od západu Hlboká dolina, juhu Čiernovážska dolina a východu Vôňová dolina. Severovýchodným smerom je masív prepojený na Štrbský prah, ktorým vedie rozvodie Dunaja a Visly. Západným smerom leží Veľká Hazička (), Muránik (), Rybíková () a Slamená (), severným Krieslo (), Pastierske (), no tiež tatranský Kriváň (), východným sa nachádza Konská hlava (), Vtáčnik () a Gregória () a južným Závrch () a Koreňový grúň (). Masív patrí do povodia Váhu; z východných svahov odvádza vodu potok Konské a Šuňavský potok, južné odvodňuje Čierny Váh a voda zo západných častí odteká Hlbokým potokom. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou a horských lúk na úbočí je ojedinele možné pozorovať okolité vrcholy Kozích chrbtov a blízkych Nízkych Tatier, no tiež Západné a Vysoké Tatry a Levočské vrchy.
Prístup.
Na vrchol nevedie značená turistická trasa, preto prístup je možný lesnými cestami a chodníkmi z okolitých sídiel. Južným úpätím vedie Čiernovážskou dolinou cyklotrasa i turistická trasa z osady Čierny Váh do Liptovskej Tepličky.

</doc>
<doc id="687490" url="https://sk.wikipedia.org/wiki?curid=687490" title="Princíp personality">
Princíp personality

Princíp personality je kľúčovým východiskom teologickej etiky a základom pre ďalšie princípy, ktoré z neho vychádzajú a sú rozvedením kresťanského chápania človeka ako osoby so sebaprekračujúcou transcendentálne zakotvenou dôstojnosťou. Ďalšie teologicko-etické princípy – solidarita a subsidiarita – z personality vychádzajú. Princíp personality nabáda, aby sa pri premýšľaní etických dilem v oblasti kresťanskej aplikovanej etiky človek dôsledne rešpektoval ako osoba s nescudziteľnou dôstojnosťou Božieho dieťaťa, Božieho partnera, Božieho obrazu (Gn 1,26). V dialógovom zakotvení ľudskej osoby s trojjediným Bohom nazerá teologická etika veľkosť a nevýslovnú dôstojnosť ľudskej osoby. Odtiaľ vyviera sebaprekračujúcu dôstojnosť ľudskej osoby, ktorá určuje ľudskú existenciu. Ľudskú osobu nemožno zvecňovať, redukovať na prostriedok alebo výrobnú jednotku a všetky sociálne inštitúcie treba posudzovať nakoľko sú zacielené v prospech ľudskej osobe, ktorá je vlastným základom, účinnou príčinou a tiež cieľom každého spoločenského zriadenia. Teologicko-etický princíp personality dôsledne stavia na myšlienkovej línii ontologického personalizmu a priznáva osobnú dôstojnosť každej ľudskej bytosti vo všetkých fázach života, úplne nezávisle od vonkajších znakov, nezávisle od aktuálneho vedomia a nezávisle od zapojenia do predivu medziľudských vzťahov. Princíp personality chráni osobnú dôstojnosť každej ľudskej bytosti ako nositeľa nescudziteľných práv.
Teologické poňatie ľudskej osoby, ktoré má svoju – viac ako dve tisícročia trvajúcu – históriu, vyprofilovalo dva základné prístupy chápania ľudskej osoby: substanciálny, teda statický prístup a relacionálny, teda dynamický prístup. Dnes sa katolícka teológia väčšinovo prikláňa k vyváženému dynamickému modelu, ktorý však pevne stojí na základoch modelu statického a definuje ľudskú osobu ako: individuálnu substanciu rozumovej prirodzenosti ako Bohom stvoreného súcna, ktorá sa plne realizuje a aktualizuje vo vzťahoch, na vertikálnej úrovni s Bohom, na horizontálnej úrovni s ľuďmi a je nositeľkou dôstojnosti Božieho obrazu a partnera. Podľa teológa Ondreja Havelku sú v súčasnej teologickej etike prítomné štyri elementárne prístupy k princípu personality a k problematike chápania ľudskej osoby: 1. substanciálny, 2. umiernene relacionálny, 3. výrazne relacionálny a 4. číry aktualizmus.

</doc>
<doc id="687491" url="https://sk.wikipedia.org/wiki?curid=687491" title="Miho Nakajama">
Miho Nakajama

Miho Nakajama (, prezývka: , pseudonymy pozri nižšie; * 1. marec 1970, Saku† 6. december 2024, Tokio) bola japonská speváčka (idol) a herečka. Je staršou sestrou herečky Šinobu Nakajama ().
Pseudonymy.
Používala aj pseudonymy:
Život.
Debutovala singlom „C“ vydaným 21. júna 1985 a herecky sa prvýkrát predstavila v rovnomennej filmovej adaptácii mangy "Be-Bop High School" (), ktorá mala premiéru 14. decembra 1985.
V roku 1995 jej Spoločnosť tokijských filmových kritikov udelila Cenu modrej stužky ( pre najlepšiu herečku za jej účinkovanie v dvojrole vo filmovej dráme "Love Letter" (). V roku 1997 získala jednu z cien Japonskej filmovej akadémie za vynikajúci ženský herecký výkon v životopisnom filme "Tókjó bijori" (), v ktorej stvárnila esejistku Jóko Šimazu (), manželku fotografa Nobujoši Arakiho.

</doc>
<doc id="687492" url="https://sk.wikipedia.org/wiki?curid=687492" title="Shrek (ovca)">
Shrek (ovca)

Shrek (* 27. november 1994 – † 6. jún 2011, Tarras) bol baran plemena merino z farmy Bendigo Station pri usadlosti Tarras na Južnom ostrove Nového Zélandu, ktorý sa stal známy tým, že sa mu podarilo šesť rokov unikať ustrihaniu. Vďaka tomu získal meno po rozprávkovom zlobrovi Shrekovi.
Nakoniec bol chytený 15. apríla 2004 a 28. apríla ostrihaný, pričom z neho získaná vlna vážila až 27 kg. Pritom ovca merino v priemere dáva 4,5 kg a výnimočne až 15 kg vlny a k jej strihaniu dochádza každoročne.
Shrek sa stal novozélandskou národnou ikonou. Jeho strihanie bolo odvysielané v televízii a v máji 2004 ho dokonca v parlamente uvítala novozélandská premiérka Helen Clarková. V novembri 2006 bol po druhýkrát ostrihaný (na ľadovej kryhe plávajúcej pri pobreží mesta Dunedin). 6. júna 2011 bol na radu veterinára uspatý. 

</doc>
<doc id="687493" url="https://sk.wikipedia.org/wiki?curid=687493" title="Čislák">
Čislák



</doc>
<doc id="687494" url="https://sk.wikipedia.org/wiki?curid=687494" title="Shrek!">
Shrek!

Shrek! je humorná fantasy obrázková kniha amerického spisovateľa a karikaturistu Williama Steiga o odpudivo vyzerajúcej zelenej príšere, ktorá sa vydá do sveta a zosobáši so škaredou princeznou.
Kniha vyšla v angličtine 17. októbra 1990 v americkom nakladateľstve Farrar, Straus and Giroux. Kritikmi aj čitateľmi bola prijatá kladne, najväčšiu pochvalu získali ilustrácie, originalita a čitateľnosť príbehu. Touto knihou bol voľne inšpirovaný animovaný film "Shrek" (2001).
Názov knihy a hlavného hrdinu pochádza z jidišského slova שרעק ("šrek"), ktoré je príbuzné k nemeckému slovu "Schreck" (strach, des, ľak).

</doc>
<doc id="687495" url="https://sk.wikipedia.org/wiki?curid=687495" title="William Steig">
William Steig

William Steig (* 14. november 1907, New York, New York – † 3. október 2003, Boston, Massachusetts) bol americký karikaturista, ilustrátor a spisovateľ literatúry pre deti.
Od roku 1930 vytvoril vyše 2600 kresieb a 117 ilustrácií na obálku pre časopis "The New Yorker". Vo veku 61 rokov začal písať obrázkové knihy pre deti. Medzi tie najvýznamnejšie patria "Sylvester and the Magic Pebble" (1969), "Abel's Island" (1976) a "Doctor De Soto" (1982). Dnes je známy najmä vďaka svojej obrázkovej knihe "Shrek!" (1990), ktorá sa stala predlohou pre rovnomenný animovaný film "Shrek" z roku 2001.

</doc>
<doc id="687496" url="https://sk.wikipedia.org/wiki?curid=687496" title="T99">
T99

T99 bola Belgická hudobná skupina známa predovšetkým so svojou skladbou "Anasthasia", ktorá sa v máji 1991 dostala na 14. miesto v rebríčku UK Singles Chart.
T99 bol pôvodne Patrick De Meyer, ktorý pod týmto pseudonymom vydal tri sólové diela. Počul však, že Olivier Abbeloos pracoval na skladbe „Anasthasia“ a navrhol, aby ju vydali spoločne ako T99. 
Odvtedy T99 tvorili duo Patrick De Meyer a Oliver Abbeloos. Zažili krátky úspech so skladbou „Anasthasia“ a nasledujúcou skladbou „Nocturne“. Ich jediný album Children of Chaos obsahovalo sedemnásť skladieb, ktoré sa pohybovali od hardcorového techna po ambientné techno, spolu s umeleckým dielom hovoreným slovom. Ich zvuk bol nasamplovaný v skladbách od 2 Unlimited, Kylie Minogue a The Chemical Brothers. Skladba "Anasthasia" sa objavila v soundtracku pre film z roku 1999, Human Traffic. 
De Meyer neskôr pokračoval v písaní materiálu pre Technotronic a 2 Unlimited, zatiaľ čo Olivier Abbeloos založil vydavateľstvo Holographic.
V roku 2000 skupina vydala v Japonsku kompiláciu "."

</doc>
<doc id="687497" url="https://sk.wikipedia.org/wiki?curid=687497" title="The New Yorker">
The New Yorker

The New Yorker je americký časopis s týždennou periodicitou (resp. 47-krát do roka, teda s piatimi dvojtýždňovými číslami), ktorý vychádza nepretržite od 21. februára 1925.
Obsahuje novinárske články, komentáre, eseje, karikatúry, beletristické a satirické príspevky. Zameriava sa na kultúrny život v New Yorku, no získal si širokú čitateľskú základňu aj mimo tohto veľkomesta a aj za hranicami samotných USA. Je známy vysokou kvalitou svojho žurnalistického aj umeleckého obsahu, trefnými recenziami a typickou ilustrovanou obálkou. Svoje poviedky publikovali mnohí slávni spisovatelia ako Vladimir Nabokov, J. D. Salinger, Ernest Hemingway, Haruki Murakami, Stephen King a mnohí ďalší.
Od roku 2004 redakcia časopisu vyslovuje svoju podporu niektorému z kandidátov v amerických prezidentských voľbách. Zatiaľ tak podporila kandidátov Demokratickej strany Johna Kerryho (2004), Baracka Obamu (2008, 2012), Hillary Clintonovú (2016) a Joea Bidena (2020).

</doc>
<doc id="687498" url="https://sk.wikipedia.org/wiki?curid=687498" title="New Yorker">
New Yorker

New Yorker (v preklade z  „Newyorčan“) môže byť:

</doc>
<doc id="687499" url="https://sk.wikipedia.org/wiki?curid=687499" title="Blanitokrídly hmyz">
Blanitokrídly hmyz



</doc>
<doc id="687501" url="https://sk.wikipedia.org/wiki?curid=687501" title="Cyklus (chémia)">
Cyklus (chémia)

Ako kruh alebo cyklus sa v chémii označuje uzavretý reťazec atómov a väzieb, ktorý začína a končí na tom istom mieste (atóme). Ak je takýchto kruhov v molekule viac a susedia spolu (teda zdieľajú aspoň jednu väzbu), niekedy sa tieto kruhy označujú ako kruhový systém. Jednoduché kruhy majú rovnaký počet atómov a sigma väzieb, kruhové systémy majú viac väzieb než sigma atómov.
Molekula obsahujúca jeden alebo viac kruhov sa nazýva cyklická zlúčenina a molekula obsahujúca dva alebo viac kruhov (buď v rovnakom alebo v rôznych kruhových systémoch) sa nazýva polycyklická zlúčenina. Špeciálnymi prípadmi zlúčenín s dvoma kruhmi sú zlúčeniny, v ktorých tieto kruhy zdieľajú jeden (spiro zlúčeniny) alebo dva a viac atómov (bicyklické zlúčeniny). Molekuly, ktoré naopak neobsahujú žiadne kruhy, sa nazývajú acyklické zlúčeniny alebo zlúčeniny s otvoreným reťazcom.
Kruhy a kruhové systémy.
V bežnom používaní sa pojmy „kruh“ a „kruhový systém“ často zamieňajú, pričom príslušná definícia závisí od kontextu. Typicky „kruh“ označuje jednoduchý kruh, pokiaľ nie je uvedené inak. V niektorých prípadoch však tento termín popisuje časť polycyklického systému („kondenzovaný kruh“, „spiro kruh“) alebo celý kruhový systém (teda súbor kruhov, napr. „indolový kruh“). Podobne „kruhový systém“ typicky označuje polycyklický kruhový systém, s výnimkou výrazov ako „monocyklický kruhový systém“ alebo „pyridínový kruhový systém“. Aby sa obmedzila nejednoznačnosť, odporúčania IUPAC o anglickej organickej nomenklatúre sa vyhýbajú používaniu výrazu „kruh“ použitím fráz ako „monocyklický základ“ a „polycyklický kruhový systém“. V slovenčine „kruh“ zvyčajne skutočne označuje jednoduchý kruh, ako je uvedené vyššie.
Homocyklické a heterocyklické kruhy.
Homocyklus alebo homocyklický kruh je kruh, v ktorom sú všetky atómy rovnakého chemického prvku. Najčastejšie to bývajú atómy uhlíka a vtedy sa takýto kruh označuje ako karbocyklus alebo karbocyklický kruh. Niekedy sa tieto kruhy takisto nazývajú izocyklické. Dôležitou triedou karbocyklov sú alicyklické kruhy a ich dôležitou podtriedou sú cykloalkány.
Heterocyklus alebo heterocyklický kruh je kruh obsahujúci atómy aspoň dvoch rôznych prvkov. Jedným prvkom je typicky uhlík, avšak v prípade anorganických zlúčenín nemusí byť prítomný.
Väzby v kruhu.
Kruhy nemusia byť tvorené výhradne sigma väzbami, môžu obsahovať i násobné väzby. Tak je to napríklad u cykloalkénov, ktoré obsahujú kruh a v ňom jednu dvojitú väzbu. Takéto zlúčeniny sa označujú ako alicyklické zlúčeniny. Oproti nim sa v prípade aromatických kruhov sa stredajú jednoduché a dvojité väzby, čo znamená, že majú konjugovaný systém väzieb. Tým dochádza k delokalizácii elektrónov v kruhu.

</doc>
<doc id="687503" url="https://sk.wikipedia.org/wiki?curid=687503" title="Kruhový systém">
Kruhový systém



</doc>
<doc id="687505" url="https://sk.wikipedia.org/wiki?curid=687505" title="Národný buditeľ">
Národný buditeľ

Národný buditeľ alebo historicky buditeľ je zaužívané pomenovanie príslušníka národnosti, ktorý u svojich súkmeňovcov v období formovania sa moderných (najmä utláčaných) národov rozvíjal národné povedomie. Historicky súvisí s rozmachom nacionalizmu v období po Veľkej francúzskej revolúcii, najmä v prvej polovici 19. storočia.
Slovenskí národní buditelia.
Počas formovania moderného slovenského národa rolu národných buditeľov postupne plnili predstavitelia bernolákovskej, kollárovsko-hamuljakovskej, štúrovskej generácie, generácie tzv. matičného obdobia a obdobia zvýšeného maďarizačného útlaku po rakúsko-uhorskom vyrovnaní (1867). Ich činnosť zahŕňala sféru politickú (napr. Žiadosti slovenského národa, Memorandum národa slovenského), kultúrno-umeleckú, vedecko-výskumnú (najmä jazykovednú a historickú), sociálnu (napr. boj proti alkoholizmu cez spolky striezlivosti) a počas slovenského povstania (18481849) aj vojenskú oblasť (dobrovoľnícke výpravy)
Vyvrcholením snahy národných buditeľov bolo vytvorenie spoločného štátu s kultúrne a etnicky blízkym českým národom v októbri 1918 (vznik Česko-Slovenska), v ktorom získali Slováci možnosť slobodného (kultúrneho, umeleckého a pod.) rozvoja aj podielu na politickom živote.

</doc>
<doc id="687507" url="https://sk.wikipedia.org/wiki?curid=687507" title="Buditeľ">
Buditeľ



</doc>
<doc id="687509" url="https://sk.wikipedia.org/wiki?curid=687509" title="Symon Budny">
Symon Budny

Symon Budny (tiež Szymon Budny, * 30. roky 16. storočia – † 1593) bol teológ, zástanca reformácie a slovanskej vzájomnosti.
Študoval na Krakovskej akadémii. Pôsobil ako kazateľ na dvore poľsko-litovského kniežaťa Mikuláš Krištofa Radziwiłła v Klecku a neskôr v Łosku okolo roku 1572. Do poľštiny preložil Bibliu a vydal niekoľko teologických diel. Najskôr sa prikláňal ku kalvinizmu, neskôr prešiel na pozície antitrinitarizmu (pokračovatelia dávneho arianizmu), čo sa prejavuje aj v jeho spise "Opravdanije hrišnaho čelovika pred Bohom" (1562).

</doc>
<doc id="687510" url="https://sk.wikipedia.org/wiki?curid=687510" title="Szymon Budny">
Szymon Budny



</doc>
<doc id="687511" url="https://sk.wikipedia.org/wiki?curid=687511" title="Som šťastný, keď ste šťastní">
Som šťastný, keď ste šťastní

Som šťastný, keď ste šťastní je tretí štúdiový album Pavla Hammela a slovenskej rockovej skupiny Prúdy. Tento album v roku 1972 vydalo hudobné vydavateľstvo Panton. 
O albume.
Aj tento tretí album skupiny Prúdy vyšiel po rozpade predošlej zostavy skupiny. Spolu s ostatnými členmi odišiel aj gitarista František Griglák, ktorý prestúpil do skupiny Collegium Musicum a Pavol Hammel musel znova dať dokopy novú kapelu. Z bratislavských hudobníkov zostavil funkčnú a veľmi výraznú skupinu. Je v nej aj neobvyklá kombinácia violončela, na ktorom hral Peter Baran a agresívnej rockovej gitary, na ktorú hrá Jozef Farkaš. Táto zostava sa však výraznejšie hudobne zohrala až počas koncertov a najmä pri príprave ďalšieho, tentoraz monotematického albumu "Šľahačková princezná", ktorý býva považovaný za ich hudobný vrchol.
Pre tieto zmeny znie album "Som šťastný, keď ste šťastní" skôr umiernene, s pokojnejším a miestami až folkovým zvukom. Je to ovplyvnené aj tým, že Hammel ako sólový spevák v tomto medziobdobí koncertoval sám s gitarou a fúkacou harmonikou. Niekoľko piesní z platne vyšli aj ako samostatné single. Skladby „Usmej sa, keď odchádzam“ a „Skús to trikom“ vydal Panton v roku 1971 a piesne „Do piesku píš“ a „Budeme si vymýšľať“ v roku 1972, opäť v pražskom Pantone. V troch piesňach albumu, v titulnej „Som šťastný, keď ste šťastní“, „Do piesku píš“ a „Môj priateľ smiech“ sprevádzajú Hammela členovia vokálnej skupiny Jezinky (v tom období účinkovali pod menom Jazzinky) a Tanečný orchester Československého rozhlasu v Prahe, ktorý dirigovali Vladimír Popelka (piesne „Som šťastný, keď ste šťastní“ a „Môj priateľ smiech“) a Josef Vobruba (pieseň „Do piesku píš“). Tie samozrejme zvukovo výrazne kontrastujú so zvyškom albumu, ale zároveň predstavujú speváka Pavla Hammela v istej chameleónskej schopnosti zvládnuť spevácku polohu ako v rockovej skupine, tak aj v stíšenej akustickej polohe aj za sprievodu väčšieho orchestra. Album bol nahraný v od novembra 1971 do januára 1972 v pražskom Štúdiu A, hudobnú réžiu mali Pavel Kühn a Svatoslav Rychlý. O zvukovú réžiu sa staral Milan Papírník, autorom pôvodného obalu bol Tomáš Písecký.
Reedícia z r. 1997.
Vydanie albumu z roku 1997, ktoré vyšlo u vydavateľa Bonton Music, obsahovalo ďalších osem bonusových nahrávok. Vznikali približne v rovnakom čase, keď bol nahrávaný album "Som šťastný, keď ste šťastní" a vyšli v tomto období ako hudobné single. Bodkou za obdobím s Františkom Griglákom sú dve skladby z roku 1971 (na CD ako čísla 19 a 20). Veľmi úspešná „Medulienka“, ktorá bola veľkým hitom skupiny, je doplnená piesňou „Poviem ti: pozri“. Obe vyšli na spoločnom SP v bratislavskom Opuse, a na ich nahrávaní sa vedľa Hammela a Grigláka podieľal aj bubeník Ľubomír Plai a ako hosť basgitarista Fedor Frešo. Zvyšok bonusových skladieb (čísla 13 až 18 na CD) sú singlové skladby z roku 1972: „Skrývačka“ a „Budem ťa viesť“ vyšli v pražskom Supraphone. Obe piesne boli nahrané 13. septembra 1972 v pražskom štúdiu Mozarteum. Zvyšné štyri vydalo bratislavské vydavateľstvo Opus - „Zavediem ťa tam“ a „Zápasník“ a „Roznášač snov“ a „Vietor nemá kam ísť“. Reedíciu albumu s bonusmi zostavil Peter Pišťanek a remastroval Alexander Soldán.

</doc>
<doc id="687517" url="https://sk.wikipedia.org/wiki?curid=687517" title="Klepáč (stojan na koberce)">
Klepáč (stojan na koberce)



</doc>
<doc id="687518" url="https://sk.wikipedia.org/wiki?curid=687518" title="Ranokresťanské baziliky v Diocletianopole">
Ranokresťanské baziliky v Diocletianopole

Ranokresťanské baziliky v Diocletianopole (), alebo len Ranokresťanské baziliky () sú ruiny desiatich ranokresťanských bazilík, ktoré sa nachádzajú v meste Chisaria v Plovdivskej oblasti v južnom Bulharsku.
Opis a dejiny.
Ide o ruiny celkovo desiatich objavených a preskúmaných ranokresťanských bazilík antického mesta Diocletianopolis, postavených v priebehu 4.6. storočia na území dnešného mesta Chisaria. Z nich bazilika č. 4 sa ráta ako dve rozdielne baziliky keďže na základoch pôvodnej baziliky bola postavená ďalšia, ktorá je konštrukčne iného typu. Predstavujú ucelený obrazec rozvoja ranokresťanskej bazilikárnej architektúry v období 4.6. storočia. V tomto období bol Diocletianopolis dôležitým kresťanským centrom a bol aj sídlom biskupa. Bol jedným z mála rímskych miest na území dnešného Bulharska s tak vysokým počtom ranokresťanských chrámov.
Konštrukčne sú (okrem baziliky č. 1, ktorá je dvojloďová) všetky trojloďové s apsidou a vo väčšine prípadov aj s predsieňou s niekoľkými vchodmi. Podlahy v bazilikách sú dláždené tehlami a steny budov sú buď z lámaného kameňa alebo zo striedajúcich sa radov lámaného kameňa a tehál. 
Celkovo tri z bazilík sú prístupné.
Baziliky.
Bazilika č. 1.
Lokalita: Nachádza sa pri vnútornej časti hradieb antického mesta, približne 150 metrov západne od južnej brány antického mesta.
Opis: dvojloďová bazilika s apsidou z 5. storočia.
Dostupnosť: exponovaná, prístupná
Bazilika č. 2.
Lokalita: Nachádza sa vo východnej časti pevnosti, približne 150 metrov od strednej časti východných hradieb.
Opis: Ide o najväčšiu z chisarských bazilík s dĺžkou 39,40 metra a šírkou 22,40 metra. Je tiež bazilikou s najbohatšou architektonicko-umeleckou formou. Je trojloďová s apsidou, predsieňou a átriom. Objavená bola v roku 1921 a preskúmaná v roku 1988. 
Dostupnosť: neprístupná
Bazilika č. 3.
Lokalita: Nachádza mimo ohradenej časti antického mesta približne 120 metrov južne od južnej pevnostnej brány.
Opis: Postavená bola v 5. storočí na základoch staršieho chrámu. Je trojloďová s apsidou, predsieňou a átriom. Preskúmaná bola v roku 1980. 
Dostupnosť: exponovaná, prístupná
Bazilika č. 4A.
Lokalita: Nachádza sa mimo opevnenej časti mesta v lokalite s názvom "Cărkovište" () pri pravom brehu rieky "Orfeev dol" (), severne od severovýchodného rohu pevnosti.
Opis: Pochádza z polovice 4. storočia a bola postavená na základoch pohanského chrámu. Bazilika bola trojloďová s apsidou s pôdorysom v tvare podkovy. Nemala predsieň, ale v bazilike sa nachádzalo baptistérium a katechumenium (miesto pre zatiaľ nepokrstených). Zničená bola pravdepodobne počas nájazdov Hunov v polovici 5. storočia. 
Dostupnosť: neprístupná
Bazilika č. 4B.
Lokalita: ako bazilika 4A
Opis: Bola postavená v druhej polovici 5. storočia na základoch pôvodnej baziliky 4A. Bazilika má nové rozdielne architektonické riešenie. Dĺžka baziliky dosahuje 37,50 metra a šírka 18,50 metra. So svojimi rozmermi je tak podstatne väčšia než pôvodná bazilika 4A zo štvrtého storočia. V bazilike bol počas prieskumov nájdený olovený relikviár. 
Dostupnosť: neprístupná
Bazilika č. 5.
Lokalita: Nachádza sa približne 200 metrov severne od opevnenej časti antického mesta, v bezprostrednej blízkosti dnešnej železničnej stanice. 
Opis: Bola postavená v prvej polovici 5. storočia. Bola trojloďová, s predĺženým naosom, jednou apsidou a úzkou jednoduchou nečlenenou predsieňou. Architektonicky predstavuje tzv. helénsky typ baziliky. Dĺžka naosu dosahovala 26,50 metra a šírka 19 metrov. Chrámové lode boli rozdelené stĺporadiami. Bazilika mala rovný strop a drevenú strechu. Nachádzal sa v nej mramorový relikviár, ktorý je dnes v chisarskom archeologickom múzeu.
Dostupnosť: neprístupná
Bazilika č. 6.
Lokalita: Nachádza sa mimo opevnenej časti antického mesta približne 650 metrov južne od juhovýchodného rohu pevnostných hradieb na pravom brehu rieky "Orfeev dol" (), približne 45 metrov južne od minerálneho prameňa "Čair baňa" ().
Opis: Bola objavená v roku 1938. Architektonicky predstavuje tzv. helénsky typ baziliky. Je trojloďová s predsieňou a átriom. Dosahuje dĺžky 30,70 metra a šírky 15,30 metra. Vo východnej časti bočných menších lodí baziliky sa nachádzali ešte ďalšie dve menšie miestnostidiakonikon a prothesis. Bazilika bola postavená v priebehu 6. storočia. V predapsidnej časti bola pod podlahou objavená klenutá krypta so zvyškami fresiek. Pravdepodobne v nej mali byť uchované relikvie mučeníka, ktorému bola bazilika zasvätená.
Dostupnosť: neprístupná
Bazilika č. 7.
Lokalita: Nachádza sa len 22 metrov východne až severovýchodne od východnej pevnostnej steny.
Opis: Bola objavená v roku 1960 pri výstavbe Letného divadla. Bazilika bola postavená pravdepodobne v poslednej štvrtine 5. storočia. Dosahuje dĺžky 28 metrov a šírky 17 metrov. Je trojloďová s predsieňou rozdelenou na tri časti. Naos je čiastočne skosený, centrálna loď si ale necháva rovnakú šírku po celej dĺžke na úkor bočných lodí. 
Dostupnosť: neprístupná
Bazilika č. 8.
Lokalita: Nachádza sa približne 300 metrov východne od opevnenej časti antického mesta, oproti budove Národného kultúrneho centra Ivana Vazova. 
Opis: Je trojloďová s apsidou, predsieňou a átriom. 
Dostupnosť: exponovaná, prístupná
Bazilika č. 9.
Lokalita: Nachádza sa mimo opevnenej časti antického mesta približne 700 metrov južne od hlavnej južnej pevnostnej brány v susedstve najväčšej neskoroantickej nekropoly mesta Diocletianopolis. 
Opis: Bola objavená a preskúmaná v roku 1961. Bazilika bola postavená v priebehu druhej polovice 6. storočia. Ide o trojloďovú budovu s tromi apsidami, zložito členenou predsieňou a átriom. Budova dosahuje dĺžku 18,40 metra a šírku 12,85 metra. Naos je silne skosený, oltárna časť je trojdielna a zložitá, pričom sa skladá z presbytéria, prothesis a diakonikonu. 
Dostupnosť: neprístupná
Dostupnosť.
Zo všetkých bazilík, ktoré sa nachádzajú v meste Chisaria sú exponované a prístupné len tri: Bazilika č. 1, Bazilika č. 3 a Bazilika č. 8.
Pamiatková ochrana.
Ranokresťanské baziliky mesta Diocletianopolis, ktoré sa nachádzajú na území dnešného mesta Chisaria boli vyhlásené v roku 1966 za kultúrnu pamiatku národného významu. Dôvodom vyhlásenia za kultúrnu pamiatku je ich architektonicko-staviteľská hodnota.

</doc>
<doc id="687519" url="https://sk.wikipedia.org/wiki?curid=687519" title="Národný inštitút pre vzdelávanie a mládež">
Národný inštitút pre vzdelávanie a mládež

Národný inštitút pre vzdelávanie a mládež (skrátene NIVAM) je príspevkovou organizáciou ministerstva školstva na Slovensku. 
Vznikol 1. júla 2022 spojením Metodicko-pedagogického centra, Slovenskej pedagogickej knižnice, Štátneho pedagogického ústavu, Iuventy (Slovenský inštitút mládeže) a Národného ústavu certifikovaných meraní vzdelávania.
Jeho generálnym riaditeľom je v roku 2022 prof. PaedDr. Ivan Pavlov, PhD. Má okolo 250 zamestnancov.
Sídli na Ševčenkovej 11 v Bratislave a v ďalším regionálnych pobočkách.

</doc>
<doc id="687520" url="https://sk.wikipedia.org/wiki?curid=687520" title="NIVAM">
NIVAM



</doc>
<doc id="687521" url="https://sk.wikipedia.org/wiki?curid=687521" title="Ranokresťanské baziliky mesta Diocletianopolis">
Ranokresťanské baziliky mesta Diocletianopolis



</doc>
<doc id="687522" url="https://sk.wikipedia.org/wiki?curid=687522" title="Ranokresťanské baziliky v Diocletianopolise">
Ranokresťanské baziliky v Diocletianopolise



</doc>
<doc id="687523" url="https://sk.wikipedia.org/wiki?curid=687523" title="Alicyklická zlúčenina">
Alicyklická zlúčenina

Alicyklické zlúčeniny sú organické zlúčeniny, ktoré obsahujú jeden alebo viac kruhov, ktoré sa skladajú len z uhlíkových atómov a sú nasýtené alebo nenasýtené, ale nie aromatické. Spolu s aromatickými uhľovodíkmi patria medzi cyklické uhľovodíky. Alicyklické zlúčeniny môžu mať jeden alebo viac alifatických bočných reťazcov.
Nobelovu cenu za chémiu v roku 1910 dostal Otto Wallach za jeho prácu týkajúcu sa alicyklických zlúčenín. Reakcie, v ktorých sa uzatvára kruh a vznikajú alicyklické zlúčeniny, popisujú Baldwinove pravidlá.
Delenie.
Alicyklické zlúčeniny majú jeden alebo viac kruhov a môžu mať jednoduché alebo násobné väzby, podľa čoho ich možno deliť na rôzne skupiny. 
Podľa počtu kruhov.
Medzi najjednoduchšie alicyklické zlúčeniny patria monocyklické cykloalkány (cykloalkány s jedným kruhom): cyklopropán, cyklobután, cyklopentán a tak ďalej. Medzi polycyklické alicyklické zlúčeniny, ktoré majú aspoň dva kruhy, patrí napríklad kubán. Podkategóriou polycklických zlúčenín sú bicylické zlúčeniny (s dvomi kruhmi), medzi ktoré patrí napríklad dekalín alebo bicykloundekán. 
Spirocyklické zlúčeniny majú dva kruhy, ktoré sú spojené cez jeden uhlíkový atóm. Okrem toho môžu obsahovať ďalšie kruhy.
Podľa prítomných väzieb.
Ak zlúčenina obsahuje len jednoduché väzby, patrí medzi cykloalkány. 
Cykloalkény majú kruh a obsahujú aspoň jednu dvojitú väzbu. Medzi cykloalkény s jednou dvojitou väzbou patria napríklad cyklopropén, cyklobutén, cyklopentén a ďalšie. Umiestnenie dvojitej väzby v cykloalkénoch popisuje Bredtovo pravidlo. 
V prípade, že alicyklická zlúčenina obsahuje trojitä väzbu, nazýva sa cykloalkín. Medzi tie patrí napríklad cyklooktín"."

</doc>
<doc id="687524" url="https://sk.wikipedia.org/wiki?curid=687524" title="Alicyklický uhľovodík">
Alicyklický uhľovodík



</doc>
<doc id="687525" url="https://sk.wikipedia.org/wiki?curid=687525" title="Polycyklický aromatický uhľovodík">
Polycyklický aromatický uhľovodík



</doc>
<doc id="687527" url="https://sk.wikipedia.org/wiki?curid=687527" title="Rímske kasárne (Chisaria)">
Rímske kasárne (Chisaria)

Rímske kasárne (), alebo Kasárenské budovy (), prípadne Kasárenský komplex () mesta Diocletianopolis sú ruiny rímskeho kasárenského komplexu, ktoré sa nachádzajú v meste Chisaria v Plovdivskej oblasti v južnom Bulharsku.
Dejiny.
Kasárenský komplex bol postavený v priebehu druhej polovice 4. storočia, pri o niečo skôr postavených hradbách. V 5. storočí boli kasárne poškodené Hunmi, boli však opravené a obnovené. Vojenská posádka Diocletianopolu následne existovala a zdržiavala sa v priestoroch kasárenského komplexu pravdepodobne až do prelomu 6. a 7. storočia.
V období raného stredoveku, teda v priebehu 8. a 9. storočia, sa na území bývalého Diocletianopolu usadili slovanskí osadníci, ktorí budovy bývalých rímskych kasární začali využívať ako obytné budovy.
Charakteristika.
Kasárenský komplex Diocletianopolu sa rozprestieral z vnútornej časti po celej dĺžke južných a časti východných hradieb antického mesta.
Ide o sústavu stavieb, ktorú tvoria obdĺžnikové budovy rovnobežné s pevnostnou stenou. Jednotlivé kasárenské budovy od seba boli oddelené širokými koridormi, ktorými sa vstupovalo aj do pevnostných veží. Väčšina z budov sa nachádzala v tesnej blízkosti vnútornej steny hradieb, niektoré budovy boli s hradbami aj priamo konštrukčne spojené. Budovy pozostávajú z dvoch typov priestorov, skladových a obytných, ​​vzhľadom na hrúbku ich deliacich stien a mohutné klenby možno usúdiť, že budovy boli dvojpodlažné.
Komplex obývala vojenská posádka v počte približne 600 mužov.
Bazilika č.1.
V západnej časti kasárenského komplexu sa nachádza jedna z chisarských ranokresťanských bazilíkBazilika č. 1. Pri jej výstavbe boli využité časti kasárenských budov. Predpokladá sa, že bola postavená, aby slúžila vojakom ubytovaným v kasárenskom komplexe.
Dostupnosť.
Exponované a prístupné sú časti kasárenského komplexu, ktoré sa nachádzajú západne od hlavnej južnej brány Diocletianopolu.

</doc>
<doc id="687529" url="https://sk.wikipedia.org/wiki?curid=687529" title="Nebeská cirkev Kristova">
Nebeská cirkev Kristova

Nebeská cirkev Kristova (angl. "Celestial Church of Christ" ) bola založená 29. septembra 1947 Josephom Oshoffaom v Benine. Oshoffa mal Božské zjavenie, po ktorom sa cítil povolaný na uzdravovanie, oživovanie mŕtvych, modlitbu a na založenie nového kresťanského spoločenstva. Volal sa reverendom, prorokom, pastorom a zakladateľom Nebeskej cirkvi Kristovej, ktorá bola v roku 1965 uznaná a schválená ako oficiálna.
Charakteristika.
Nebeská cirkev Kristova sa vymedzila proti synkretizmu kresťanstva a vodunu a prísne svojim stúpencom zakazuje účasť na akejkoľvek forme modlárstva, fetišizmu, obradoch či rituáloch spätých s vodunom. Oshoffa tvrdil, že je povolaný na misiu v boji proti Satanovi, vodunským zasvätencom a ostatným silám zla. Nebeská cirkev Kristova kladie dôraz na štúdium Biblie, pričom používa Bibliu kráľa Jakuba – anglický preklad Písma pre anglikánsku cirkev z roku 1611. Cirkev vydáva odporúčania a zákazy v oblasti viery (monoteizmus vylučujúci africké kulty, vyzúvanie topánok pri bohoslužbe i modlitbe, oddeľovanie mužov a žien pri bohoslužbe...), stravovanie (zákaz konzumácie bravčového mäsa a alkoholu) alebo odpočinku (zákaz tabaku a ďalšie). V súčasnosti (2022) sa k Nebeskej cirkvi Kristovej v Benine hlási viac ako 500 000 ľudí a cirkev má svojich stúpencov aj v ďalších krajinách nielen v Afrike. Podľa afrikanistu a teológa O. Havelky sa veriaci k bohoslužbe schádza v bielych odevoch na rozdiel od ostatných kresťanských cirkví v Benine. Bohoslužby Nebeskej cirkvi sa podľa Havelku často konajú vo verejnom priestore, kdekoľvek je dostatok miesta, napr. na pláži alebo v parku. Verejná liturgia má misijný charakter.

</doc>
<doc id="687530" url="https://sk.wikipedia.org/wiki?curid=687530" title="Gregória">
Gregória

Gregória () je vrch v Kozích chrbtoch. Leží nad Šuňavou, približne západne od Svitu. 
Poloha.
Nachádza sa v strednej časti Kozích chrbtov, v geomorfologickom podcelku Važecký chrbát. Leží v Prešovskom kraji, v okrese Poprad a zasahuje na katastrálne územie obcí Šuňava a Štrba. Najbližším sídlom je severovýchodne ležiaca obec Šuňava, severne leží Štrba, severozápadne Važec a Východná, západne osada Čierny Váh, juhovýchodne Liptovská Teplička a východne Vikartovce. Vrcholom vedie hranica ochranného pásma Národného parku Nízke Tatry.
Opis.
Gregória je súčasťou hrebeňa, ktorý, hoci na západe prerušený trojicou údolí, pokračuje juhovýchodným smerom k vrchu Krahulec (). Masív vymedzuje na severozápade údolie Šuňavského potoka, juhozápade a juhu Čiernovážska dolina a juhovýchode Dolina k mlynu. Západným smerom sa nachádza Konská hlava (), Brada (), Koreňový grúň () a Závrch (), južným Zadný grúň (), Soľanka (), Doštianka () a Zlomené (), východným Jedlinská (), Krahulec () a Čierna () a severným Vtáčnik (), Pastierske (), no tiež tatranský Kriváň () a Vysoká (). Masív patrí do povodia Váhu; severnú časť odvodňuje Šuňavský potok, juhozápadnú Čierny Váh a juhovýchodnú jeho menší bezmenný prítok. Na vrchol nevedie značený turistický chodník. Západne od vrcholu stojí telekomunikačný vysielač.
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít s nízkou vegetáciou je možné pozorovať okolité vrcholy Kozích chrbtov a blízkych Nízkych Tatier, no tiež Západné a Vysoké Tatry.
Prístup.
Na vrchol nevedie značená turistická trasa, no juhovýchodným úbočím vedie žlto značený chodník zo Šuňavy do Čiernovážskej doliny. Hrebeňom vedie lesná cesta k blízkemu vysielaču, ktorá výrazne uľahčuje dostupnosť Gregórie.

</doc>
<doc id="687548" url="https://sk.wikipedia.org/wiki?curid=687548" title="Konopáč obyčajný">
Konopáč obyčajný

Konopáč obyčajný () je trváca bylina z rodu konopáč ("Eupatorium") z čeľade astrovité ("Asteraceae"). Je zástupcom u nás divorastúcich druhov z podčeľade astrovaté ("Asteroideae"). Využíva sa pri liečbe chrípky.
Opis.
Konopáč obyčajný je trvalá, páperistá bylina s priamou byľou, ktorá je 30 až 160 cm vysoká, nerozkonárená a husto listnatá. Listy má protistojné, krátko stopkaté, dlaňovito 3 až 5 segmentové, segmenty sú obrátene kopijovité až vajcovité, na báze zúžené, hrubo pílkovité, dlho končisté. 
Súkvetia sú drobné, 4 až 6 kveté, 5-6 mm dlhé a 3-5 mm v priemere, v bohatej vrcholikovej metline. Zákrov je úzko valcovitý, 2-3 mm v priemere, 2-3 radový, listene sú podlhovasté, vonkajšie omnoho kratšie ako vnútorné, všetky sú blanito obrúbené, často purpurové, lôžko úboru je plievkaté. Kvety sú obojpohlavné, koruna je špinavoružová až červená, zriedka biela, blizna je dlhá a biela. Nažky sú 3 mm veľké, čierne, svetlo bradavičnaté, bez zobáčika, chocholec je z jednoduchých štetiniek. Kvitne od júla do septembra. 
U druhu konopáč obyčajný sa akceptujú dva poddruhy. U nás sa vyskytuje len konopáč obyčajný pravý ("Eupatorium cannabinum subsp. cannabium"). Ďalším je "Eupatorium cannabinum subsp. corsicum", ktorého pôvodným domovom, ako už jeho meno hovorí, je Korzika. 
Rozšírenie.
Konopáč obyčajný je európsky druh, na severe jeho areál zasahuje do južnej Škandinávie a Škótska, na juhu až do Stredozemia, ostrovčekovito taktiež v severozápadnej Afrike, severnom Iráne až po južný Ural. Bol zavlečený aj do Severnej Ameriky a Austrálie. 
Ekológia.
Konopáč obyčajný obsadzuje vlhké a lužné lesy, rúbaniská a brehy potokov. Vyhovujú mu vlhké, priepustné, výživné, neutrálne i zásadité, kamenito hlinité pôdy, v nížinnom až podhorskom vegetačnom stupni. Vyskytuje sa roztrúsene na území celého Slovenska. 
Význam a využitie.
Konopáč obyčajný je považovaný za liečivu rastlinu, obzvlášť v homeopatii. Extrakty získané z jeho vonkajších častí a experimentálne overované v laboratórnych podmienkach, vykazovali protizápalové účinky.
Hrozby a choroby.
Žltobiele húsenice motýľa druhu "Adaina microdactyla" vytvárajú v hlavnej alebo bočnej stonke (v blízkosti uzla alebo v pazuchách kvetných stopiek) 10 až 15 mm dlhé tunely. Na stonkách potom vznikajú vretenovité alebo valcovité opuchy. Horná časť stonky následne zakrpatieva a často má nápadné sfarbenie. Larva sa v tuneli aj zakuklí a hibernuje.
Roztoč "Aceria eupatorii" parazituje na listoch. Všetky infikované časti sú nápadne biele a plstnaté. Mladé listy sú zvrásnené a veľmi husto chlpaté, okraje sú čiastočne zvinuté dovnútra. 
Z polokrídlovcov druh "Planchonia arabidis" vytvára na tenkých stonkách a stopkách listov (prevážne pri zemi) hálky, v dôsledku čoho sú tieto opuchnuté a zdeformované. Ďalší druh "Philaenus spumarius" parazituje na listoch, jeho pôsobením sa listy stáčajú a tmavnú. Zelená larva žije v kvapke peny.
Dva druhy malých (1,5 až 2 mm dlhých) vošiek z čeľade "Aphididae", "Brachycaudus helichrysi" a "Aphis frangulae frangulae", sa živia listovými šťavami hostiteľa. V dôsledku čoho sa listy postupne stáčajú a chradnú. 

</doc>
<doc id="687549" url="https://sk.wikipedia.org/wiki?curid=687549" title="Gerard van der Aa">
Gerard van der Aa

Gerard van der Aa (* ? – † 16. október 1600, Haag) bol nizozemský politik.
Bol signatárom dohody nižšej šľachty habsburského Nizozemska z 5. apríl 1566 (t. j. ). Vyznamenal sa v odboji proti španielskemu kráľovi Filipovi II. (1571). Mal dvoch synov, Adolfa a Filipa, ktorý bol dôverníkom Viliama I. Oranžského.

</doc>
<doc id="687550" url="https://sk.wikipedia.org/wiki?curid=687550" title="Petrus Vanderanus van der Aa">
Petrus Vanderanus van der Aa

Petrus Vanderanus van der Aa (* 1530, Leuven – † 1594, Luxemburg) bol nizozemský právnik a univerzitný profesor.
V roku 1562 sa stal profesorom práva, v roku 1565 prisediacim vysokej rady brabantskej, v roku 1574 predsedom vysokého súdneho dvora v Luxemburgu. Jeho najvýznamnejšie dielo je "Commentarius de privilegiis creditorum" (Antverpy 1560).

</doc>
<doc id="687551" url="https://sk.wikipedia.org/wiki?curid=687551" title="Politik (noviny)">
Politik (noviny)

Politik („Politika“) bol nemecky písaný český denník, ktorý vychádza v Prahe od 14. októbra 1862 do 30. septembra 1907. Založila ho skupina českých politikov a nakladateľov (František Ladislav Rieger, Jan Stanislav Skrejšovský, Eduard Grégr, František Šimáček a ďalší) s cieľom propagovať české národné záujmy medzi Nemcami a cudzincami.
V 60. rokoch 19. storočia boli jeho redaktori niekoľkokrát obžalovaní a odsúdení pre zverejnené články. V druhej polovici 70. rokov 19. storočia čelil denník vnútorným sporom a finančným ťažkostiam pre dlhy a následný bankrot šéfredaktora a majiteľa Jana Stanislava Skrejšovského. Na prelome rokov 1882 – 1883 založila redakcia českú prílohu "Česká politika" a čoskoro potom aj samostatný denník "Národní politika" s rovnakým politickým programom. "Politik" prestal vychádzať roku 1907, nadviazal naň denník "Union".

</doc>
<doc id="687552" url="https://sk.wikipedia.org/wiki?curid=687552" title="Chrám svätej Trojice (rumunský, Sofia)">
Chrám svätej Trojice (rumunský, Sofia)

Chrám svätej Trojice () je chrám Rumunskej pravoslávnej cirkvi zo začiatku 20. storočia ležiaci v centrálnej časti mesta Sofia v Sofijskej oblasti v západnom Bulharsku. Chrám má pridelený štatút kultúrnej pamiatky.
Iné názvy.
Chrám je známy aj ako Rumunský chrám svätej Trojice (), alebo Rumunský legačný chrám svätej Trojice ().
Lokalita.
Chrám leží v centrálnej časti Sofie v rajóne "Văzraždane" () v štvrti "Starite Pazarišta" () na ulici "Kňaz Boris I" () č. 152.
Dejiny.
Chrám bol postavený pre potreby arumunskej komunity, ktorá sa usídlila v Sofii v polovice 19. storočia. Bol postavený na základe iniciatívy členov komunity. Finančným príspevkom na výstavbu chrámu prispelo aj Rumunské kráľovstvo. 
Chrám bol postavený v rokoch 19011908. Vysvätenie chrámu prebehlo v roku 1923. V priebehu roku 1945 bol interiér chrámu vymaľovaný freskami. Do roku 1948 pri chráme pôsobilo Rumunský kultúrny inštitút s lýceom, ktorý sídlil v susednej budove. V roku 1978 bol chrámu pridelený štatút kultúrnej pamiatky.
Chrám je aj v súčasnosti duchovným, ako aj kultúrno-vzdelávacím centrom sofijskej arumunskej komunity nepretržite žijúcej v meste od polovice 19. storočia. Chrám je funkčným chrámom Rumunskej pravoslávnej cirkvi a je spravovaný rumunským patriarchátom so sídlom v Bukurešti. 
Charakteristika.
Chrám bol postavený na základe projektu rakúskeho architekta Friedricha Grünangera, ktorý je aj autorom budovy neďalekej sofijskej synagógy.
Architektonicky je budova spojením neorománskych a neobyzantských prvkov. Fasáda chrámu je však bohato architektonicky dekorovaná v štýle rumunských chrámov z obdobia 17.18. storočiaštýl Brâncoveanu. Z dôvodu veľmi tesného susedstva okolitých budov, fasády chrámy nemajú možnosť výraznejšie vyniknúť vo vzhľade ulice.
Budova je trojloďová s centrálne umiestnenou kupolou a dvomi kostolnými vežami. V západnej časti sa nachádza exonartex. Vo východnej časti je budova zakončená jednou oltárnou apsidou.
Interiér.
Interiérová výzdoba chrámu je veľmi bohatá. Ikonostas v chráme je bohato zdobený a vyrezávaný z dreva. Steny v interiéri chrámu sú pokryté freskami, ktoré boli zhotovené v roku 1945 a sú dielom rumunských maliarov z bukureštskej akadémie umení. Títo istí umelci zhotovili aj sklenené ozdobné vitráže a mozaiky, ako aj veľkú časť ikon. Celá interiérová výzdoba bola zhotovená v neobyzantskom štýle. 
Pamiatková ochrana.
Chrám svätej Trojice má pridelený štatút kultúrnej pamiatky miestneho významu. Ako dôvod ochrany je uvedená architektonicko-staviteľská ako aj umelecká hodnota budovy. Štatút udelenia kultúrnej pamiatky bol deklarovaný v roku 1976 a je budove chrámu pridelený od roku 1978.

</doc>
<doc id="687553" url="https://sk.wikipedia.org/wiki?curid=687553" title="Erich Procházka">
Erich Procházka

Erich „Boboš“ Procházka (* 27. november 1961, Nové Zámky, Česko-Slovensko) je slovenský, hlavne bluesový, štúdiový hudobník, všeobecne uznávaný hráč na ústnu harmoniku, spevák, moderátor a textár.
Životopis.
Erich „Boboš“ Procházka sa naučil hrať na fúkaciu harmoniku ako samouk. Žánrovo je zameraný hlavne na blues. Ako bluesman sa etabloval už od začiatkov svojej hudobnej kariéry. 
V roku 1983 založil v Šamoríne skupinu Samaria Blues Band. V roku 1985, spolu s Jurajom Turtevom (gitara) a Miroslavom Staníkom (slide gitara), založili kapelu Bluesweiser. V roku 1988 hral u Jozefa Barinu v kapele Rockforte. V rokoch 1990 až 1991 pôsobil v skupine Exit, v ktorej spolu s ním účinkovali Miro Dvorský (gitara, basová gitara, spev), Jiří Vana (gitara) a Oto Berežný (bicie). V roku 1991 spolu s Jiřím Vanom a Otom Berežným založili skupinu Electric Blues Band, s ktorou boli v roku 1997 predkapelou vystúpenia Johna Mayalla &amp; the Bluesbreakers v Bratislave. 
V roku 1999 Erich Procházka založil svoj sólový projekt Boboš &amp; The Frozen Dozen, v ktorom s ním spolupracoval Milan Konfráter (spev, elektrická gitara), Dušan Strapec (basová gitara) a Oto Berežný (bicie nástroje). Od roku 1999 je Erich Procházka taktiež aj členom zoskupenia Jána Liteckého Švedu, Víťazný traktor, s ktorým účinkovali na viacerých koncertných akciách, usporiadsných bluesovou hudobnou scénou.
V roku 2006 v Bratislave založili Erich Procházka, Igor Sabo (bicie) a Štefan Lengyel (gitara) kapelu Sitra Achra. Hrávali spolu pondelkové bluesové koncerty v Starom meste. Neskôr sa trio rozšírilo na sexteto, keď sa k nemu pripojil Martin Zajko (gitara), Martin Gašpar (basová gitara) a Martin Wittgruber (klávesy). Toto zoskupenie vydalo tri oficiálne hudobné albumy Okrem toho Erich Procházka spolupracuje s bluesovým gitaristom, Marekom Wolfom, s ktorým nahral štyri albumy.
Erich „Boboš“ Procházka už viac desaťročí účinkuje na podujatiach usporiadaných hudobníkmi z rôznych krajín. Tieto akcie sa konajú hlavne na Slovensku, v Česku a v Poľsku. Ako uznávaný hráč na fúkaciu harmoniku Erich Procházka spolupracoval pri štúdiovej produkcii viac ako stovky hudobne štýlovo pestrých projektov t.j. nielen bluesových hudobnikov, ale aj v žánroch ako je rock, pop, šansón, džez, či heavy metal.

</doc>
<doc id="687570" url="https://sk.wikipedia.org/wiki?curid=687570" title="Kombinovaná malónová a metylmalónová acidúria">
Kombinovaná malónová a metylmalónová acidúria

Kombinovaná malónová a metylmalónová acidúria (anglicky: "Combined malonic and methylmalonic aciduria", CMAMMA), nazývaná aj kombinovaná malónová a metylmalónová acidémia, je dedičné metabolické ochorenie charakterizované zvýšenou hladinou kyseliny malónovej a kyseliny metylmalónovej. Niektorí vedci predpokladajú, že CMAMMA by mohla byť jednou z najčastejších foriem metylmalónovej acidémie a možno aj jednou z najčastejších vrodených chýb metabolizmu. Vzhľadom na to, že je zriedkavo diagnostikovaná, veľmi často zostáva neodhalenou.
Symptómy a príznaky.
Klinické fenotypy CMAMMA sú veľmi heterogénne a pohybujú sa od asymptomatických, miernych až po závažné príznaky. Základná patofyziológia zatiaľ nie je objasnená. V literatúre sa uvádzajú nasledujúce príznaky:
Ak sa prvé príznaky objavia v detstve, ide skôr o prechodné metabolické poruchy, zatiaľ čo u dospelých sú to zvyčajne neurologické príznaky. 
Príčiny.
CMAMMA možno podľa príčinnej súvislosti rozdeliť na dve samostatné dedičné poruchy: jednou je nedostatok mitochondriálneho enzýmu acyl-CoA syntetázy, člena rodiny 3, kódovaného génom ACSF3 (OMIM#614265); druhou poruchou je nedostatok malonyl-CoA dekarboxylázy kódovanej génom MLYCD (OMIM#248360). 
Diagnóza.
Vzhľadom na široké spektrum klinických príznakov a nedostatočný záchyt programami novorodeneckého skríningu sa CMAMMA považuje za nedostatočne rozpoznané ochorenie.
Novorodenecké skríningové programy.
Keďže CMAMMA spôsobená ACSF3 nemá za následok hromadenie metylmalonyl-CoA, malonyl-CoA alebo propionyl-CoA, ani sa nepozorujú abnormality v acylkarnitínovom profile, CMAMMA sa nezisťuje z krvi v štandardných novorodeneckých skríningových programoch.
Osobitným prípadom je provincia Quebec, ktorá okrem krvného testu vyšetruje aj moč 21. deň po narodení v rámci Quebeckého novorodeneckého skríningového programu krvi a moču. Vďaka tomu je provincia Quebec zaujímavá pre výskum CMAMMA, pretože predstavuje jedinú kohortu pacientov na svete bez výberového skreslenia. 
Pomer kyseliny malónovej ku kyseline metylmalónovej.
Výpočtom pomeru kyseliny malónovej ku kyseline metylmalónovej v plazme možno CMAMMA jasne odlíšiť od klasickej metylmalónovej acidémie. Platí to pre pacientov reagujúcich aj nereagujúcich na vitamín B12 pri metylmalónovej acidémii. Použitie hodnôt kyseliny malónovej a metylmalónovej z moču nie je vhodné na výpočet tohto pomeru. 
Pri CMAMMA spôsobenej ACSF3 hladina kyseliny metylmalónovej prevyšuje hladinu kyseliny malónovej. Naopak, pri CMAMMA spôsobenej nedostatkom malonyl-CoA dekarboxylázy je to naopak. 
Genetické testovanie.
CMAMMA možno diagnostikovať analýzou génov ACSF3 a MLYCD. Rozšírený skríning nosičstva v priebehu liečby neplodnosti môže tiež identifikovať nositeľov mutácií v géne ACSF3. 

</doc>
<doc id="687571" url="https://sk.wikipedia.org/wiki?curid=687571" title="Menekrates (syn Menekrata)">
Menekrates (syn Menekrata)

Menekrates () bol grécky sochár v 2. stor. pred Kr.
Menekrates syn Menekrata, zrejme z ostrova Rodos, bol jedným zo sochárov, ktorí pracovali na Veľkom Diovom oltári v Pergamone (postavený bol v rokoch 180 – 160 pred Kr. za vlády pergamského kráľa Eumena II., podstavec je ozdobený monumentálnymi vlysmi so sochárskou výzdobou, znázorňujúcou Gigantomachiu - boj Gigantov s bohmi). Jeho meno (fragmentárne) a meno jeho spolupracovníka Dionysiada objavili medzi signatúrami sochárov Gigantomachie na Diovom oltári v Pergamone.
 "Hranaté zátvorky v starogréckom texte dopĺňajú medzery (lacunae) a označujú písmená, ktoré sú nečitateľné alebo úplne stratené."
Nápis (aj podľa typu písma) datujú do 2. stor. pred Kr.
Ausonius vo svojom diele "Mosella", napísanom v roku 371, (citoval rímskeho historika Varra) zaradil Menekrata z Rodosu medzi sedem najväčších architektov staroveku. Či už je to pravda alebo nie, zdá sa, že štýl veľkého vlysu Diovho oltára našiel svoj domov na Rodose a existuje veľká pravdepodobnosť, že pri jeho zhotovení zohrali dôležitú úlohu rodoskí sochári.

</doc>
<doc id="687573" url="https://sk.wikipedia.org/wiki?curid=687573" title="Dionysiades">
Dionysiades

Dionysiades () môže byť:

</doc>
<doc id="687577" url="https://sk.wikipedia.org/wiki?curid=687577" title="Asjút (guvernorát)">
Asjút (guvernorát)

Asjút je jedným zo starovekých egyptských guvernorátov. Hlavným mestom je Asjút. Patrí do regiónu Stredný horný Egypt, ktorý zahŕňa gubernie Asjút a Al-Wádí al-Džadíd. Je tiež považovaný za obchodné hlavné mesto Horného Egypta.
Na východe hraničí s guvernorátom Al-Bahr al-Ahmar (Červené more), na západe s guvernorátom Al-Wádí al-Džadíd, na severe guvernorátom Al-Minjá a guvernorátom Sawhádž na juhu.
Assiut leží medzi dvoma horami, preto sa vyznačuje veľmi horúcim a suchým podnebím. Guvernorát je známy produkciou bavlny, pšenice, kukurice, fava fazule, citrusov, granátového jablka, manga, hrozna a banánov.
Guvernorát hosťuje veľké priemyselné odvetvia na výrobu hnojiv, liečiv, cementu a benzínu.

</doc>
<doc id="687578" url="https://sk.wikipedia.org/wiki?curid=687578" title="Ginnifer Goodwinová">
Ginnifer Goodwinová

Ginnifer Goodwinová (; * 22. máj 1978, Memphis, Tennessee, USA) je americká herečka, známa z televízneho seriálu "Kde bolo, tam bolo" (20112018).
Detstvo a mladosť.
Goodwinová sa narodila v meste Memphis, v štáte Tennessee. Jej matka, je bývalá učiteľka, ktorá tiež pracovala pre FedEx. Jej otec, predtým vlastnil a prevádzkoval nahrávacie štúdio. Goodwinová si zmenila pravopis svojho mena z „Jennifer“ na „Ginnifer“, aby lepšie rozlíšila jej meno a pomohla pri výslovnosti jej mena v jej regionálnom dialekte. Má mladšiu sestru, Melissu Goodwin.
Goodwinovej matka, je židovského pôvodu, preto aj ona samotná vyrastala v tejto komunite. Ako dieťa navštevovala tábor Henryho S. Jacobsa, letný tábor pre reformné židovské deti v meste Utica, v štáte Mississippi. Bola pokrstená a mala službu Bat micva.
Kariéra.
Goodwinová mala zo začiatku menšiu úlohy v televíznych seriáloch, ako napríklad "Zákon a poriadok". V roku 2003 získala výraznejšiu úlohu vo filme "Úsmev Mony Lízy" a o rok neskôr, si zahrala po boku Kate Bosworth, v romantickej komédii "Rande s celebritou". 
V roku 2009 si zahrala po boku Justina Longa, Jennifer Connelly a Jennifer Aniston v romantickej komédii, "Nie je z teba až tak paf". 
Od roku 2011 do roku 2018 hrala Goodwinová hlavnú úlohu vo fantasy dramatickom seriáli "Kde bolo, tam bolo". Hrala rozprávkovú hrdinku Snehulienku, tak aj jej skutočný náprotivok, učiteľku Mary Margaret Blanchardovú. Goodwinová, spoločne s jej manželom, Joshom Dallasom, opustili natáčanie televízneho seriálu na konci šiestej sezóny, aby sa s rodinou presťahovali späť do Los Angeles. Obaja sa vrátili do televízneho seriálu na konci siedmej sezóny.
Spoločne s Robom Loweom, stvárnila manželský pár Kennedyovcov, v dráme, "Vražda prezidenta Kennedyho" z roku 2013"."
V roku 2016 dabovala hlavnú postavu, Judy Hoppsovú v animovanom filme, "Zootopia". Aktívne sa venuje aj dabingu. V rokoch 2019 a 2021 účinkovala v televíznom seriály "Why Women Kill", ktorý získal pozitívne recenzie. 
V januári 2022, mal premiéru televízny seriál Pivoting, kde hrá po boku Maggie Q a Elizy Coupe. 
Súkromný život.
Goodwinová chodila s hercom Joeym Kernom. Zasnúbili sa v decembri 2010 a svoj vzťah ukončili v máji 2011. Násladne, začala Goodwinová chodiť s jej hereckým kolegom z z televízneho seriálu "Kde bolo, tam bolo", Joshom Dallasom. Vzali sa 12. apríla 2014 v Kalifornii a majú dvoch synov, ktorí sa narodili v máji 2014 a júni 2016.

</doc>
<doc id="687579" url="https://sk.wikipedia.org/wiki?curid=687579" title="Ginnifer Goodwin">
Ginnifer Goodwin



</doc>
<doc id="687581" url="https://sk.wikipedia.org/wiki?curid=687581" title="Sigma väzba">
Sigma väzba

Sigma väzba (σ väzba) je najsilnejším typom kovalentnej chemickej väzby. Je tvorená prekryvom atómových orbitálov na pomyselnej spojnici jadier.
Symbol σ je grécke písmeno sigma. Pri pohľade pozdĺž osi väzby (teda tak, že jadrá atómov sú za sebou) má σ molekulový orbitál (MO) kruhovú symetriu, a preto sa podobá na podobne znejúci atómový orbitál „s“.
Jednoduchá väzba je typicky tvorená sigma väzbou, zatiaľ čo násobné väzby sa skladajú z jednej sigma väzby spolu s pí alebo inými väzbami. Názov „jednoduchá“ väzba popisuje, koľko párov elektrónov sa väzby účastní, zatiaľ čo „sigma“ väzba hovorí o spôsobe prekryvu orbitálov a lokalizácii elektrónovej hustoty medzi atómami. Dvojitá väzba má potom zvyčajne jednu sigma plus jednu pí väzbu a trojitá väzba má jednu sigma plus dve väzby pi. 
Vznika sigma väzby.
Sigma väzba môže vznikať medzi akýmikoľvek dvoma orbitálmi, ak dôjde k prekryvu týchto orbitálov na spojnici jadier (teda medzi jadrami). Sigma väzby sú najsilnejším typom kovalentných väzieb práve v dôsledku tohto priameho prekrývania orbitálov a elektróny v týchto väzbách sa niekedy označujú ako sigma elektróny. Sigma väzba nemá žiadnu uzlovú rovinu (miesto s nulovou hustotou elektrónov) a elektrónová hustota je lokalizovaná medzi jadrami.
Sigma väzba je najjednoduchšie definovaná pre dvojatómové molekuly pomocou nástrojov grúp symetrie. Podľa tohto prístupu je σ-väzba symetrická vzhľadom na rotáciu okolo osi väzby. To znamená, že pri rotácii molekuly okolo osi, v ktorej väzba leží, sa väzba nezmení. Podľa tejto definície vznikajú bežné formy sigma väzieb prekryvom orbitálov s+s, pz+pz, s+pz a dz2+dz2 (kde os "z" je definovaná ako os väzby alebo medzijadrová os). Kvantová teória tiež naznačuje, že molekulové orbitály (MO) s rovnakou symetriou sa skutočne miešajú alebo hybridizujú. Praktickým dôsledkom tohto miešania dvojatómových molekúl je miešanie vlnových funkcií molekulových orbitálov s+s a pz+pz. Rozsah tohto miešania (alebo hybridizácie) závisí od relatívnych energií MO podobnej symetrie.
Dvojatómové molekuly.
Pre homodiatomické (homonukleárne dvojatómové molekuly) nemajú väzbové σ molekulové orbitály žiadne uzlové roviny (miesta, v ktorých je vlnová funkcia nulová), či už medzi viazanými atómami alebo prechádzajúce cez viazané atómy. Zodpovedajúci antiväzbový alebo σ* orbitál je definovaný prítomnosťou jednej uzlovej roviny medzi dvoma viazanými atómami.
Viacatómové molekuly.
Sigma väzby vznikajú prekrývom atómových orbitálov na spojnici jadier. Koncept sigma väzby je rozšírený tak, aby opísal väzbové interakcie zahŕňajúce prekrytie jedného laloku jedného orbitálu s jedným lalokom iného. Napríklad propán je opísaný ako pozostávajúci z desiatich sigma väzieb, po jednej pre dve väzby C-C a po jednej pre osem väzieb C-H.
Organické molekuly.
Organické molekuly sú často cyklické zlúčeniny obsahujúce jeden alebo viac kruhov, ako je benzén, a často sa skladajú z mnohých sigma väzieb spolu s pí väzbami. Podľa pravidla sigma väzieb sa počet sigma väzieb v molekule rovná počtu atómov plus počtu kruhov mínus jeden:
 "N"σ = "N"atómov + "N"kruhov − 1
Toto pravidlo je špeciálnym prípadom aplikácie Eulerovej charakteristiky grafu, ktorý predstavuje molekulu.
Molekula bez kruhov môže byť reprezentovaná ako strom s počtom väzieb rovným počtu atómov mínus jeden (ako v prípade vodíku, H2, len s jednou sigma väzbou, alebo amoniaku, NH3, s 3 sigma väzbami). Medzi akýmikoľvek dvoma atómami nemôže byť viac ako 1 sigma väzba.
Molekuly s kruhmi majú ďalšie sigma väzby naviac, ako sú benzénové kruhy, ktoré majú v kruhu 6 C-C sigma väzieb pre 6 atómov uhlíka. Okrem toho má benzénové jadro ďalších šesť sigma väzieb, jednu pre každú C-H väzbu. Molekula antracénu, C14H10, má tri kruhy, takže pravidlo udáva počet sigma väzieb ako 24 + 3 − 1 = 26. V tomto prípade existuje 16 väzieb C-C a 10 väzieb C-H (všetky sigma).
Toto pravidlo zlyháva v prípade molekúl, ktoré po nakreslení na plochý papier majú iný počet kruhov, ako má molekula v skutočnosti – napríklad buckminsterfullerén, C60, ktorý má 32 kruhov, 60 atómov a 90 sigma väzieb, jednu pre každý pár viazaných atómov; avšak 60 + 32 - 1 = 91, nie 90. Je to preto, že pravidlo sigma väzieb je špeciálnym prípadom Eulerovej charakteristiky, kde je každý kruh považovaný za plochu, každá sigma väzba je hrana a každý atóm je vrchol. Obyčajne je jedna plocha navyše priradená priestoru, ktorý nie je vo vnútri žiadneho kruhu, ale keď sa buckminsterfullerén nakreslí naplocho bez akýchkoľvek krížení, jeden z kruhov tvorí vonkajší päťuholník; vnútro tohto prstenca je vonkajšia strana grafu. Toto pravidlo ďalej zlyháva aj pri iných tvaroch - toroidné fullerény sa budú riadiť pravidlom, že počet sigma väzieb v molekule je presne počet atómov plus počet kruhov, rovnako ako uhlíkové nanotrubice - ktoré, keď sú nakreslené naplocho, akoby pri pohľade cez jeden dieru v strede (pozdĺž trubice), budú mať v strede plochu zodpovedajúcu vzdialenému koncu nanorúrky, ktorá nie je kruhom, a plochu zodpovedajúcu vonkajšej strane.
Komplexy s násobnými väzbami.
Komplexy prechodných kovov, ktoré sa vyznačujú násobnými väzbami, ako je dihydrogénový komplex, obsahujú sigma väzby medzi atómami viazanými v násobnej väzbe. Tieto sigma väzby môžu byť doplnené ďalšími väzbovými interakciami, ako je π-back donation, ako v prípade W(CO)3(PCy3)2(H2), a dokonca aj δ väzby, ako v prípade octanu chrómového.

</doc>
<doc id="687582" url="https://sk.wikipedia.org/wiki?curid=687582" title="Σ väzba">
Σ väzba



</doc>
<doc id="687584" url="https://sk.wikipedia.org/wiki?curid=687584" title="Allan Böhm">
Allan Böhm

MUDr. Allan Böhm, MSc., PhD., MBA, FESC, FJCS (* 13. jún 1988, Bratislava) je slovenský kardiológ a vedec. Venuje sa najmä trombózam, arytmiám, akútnej kardiológii, genomike, digitálnej medicíne a umelej inteligencii.
Vyštudoval 3. lekársku fakultu Karlovej univerzity v Prahe. MBA mu bolo udelené na Business Institut v Prahe a PhD. na Slovenskej zdravotníckej univerzite v Bratislave. V roku 2023 úspešne ukončil štúdium na Oxfordskej univerzite, kde získal MSc. titul v odbore Klinický výskum. 
V rokoch 2015 - 2023 pôsobil ako kardiológ na Oddelení akútnej kardiológie Národného ústavu srdcových a cievnych chorôb v Bratislave. 
V roku 2015 založil Premedix Academy, neziskovú výskumnú organizáciu, ktorá vedie medzinárodné vzdelávaciea výskumné projekty v biomedicíne.
V roku 2018 sa aktívne podieľal na založení Európskej komisie pre digitálnu medicínu, kde sa stretol so zárodkami tzv. precíznej medicíny vo svete.
V roku 2020 bol zvolený do predsedníctva Európskej kardiologickej spoločnosti ako prvý Slovák a zároveň sa stal historicky najmladším (31-ročným) členom tejto kardiologickej spoločnosti.
V roku 2021 založil jednu z prvých kliník precíznej medicíny v Európe – Premedix Clinic v Bratislave, kde pôsobí ako kardiológ.
Aktuálne tiež vyučuje na III. internej klinike Lekárskej fakulty Univerzity Komenského. 
V roku 2022 založil start-up Seerlinq zameraný na analýzu fotopletyzmografickej krivky pomocou strojového učenia, ktorého cieľom je personalizácia liečby a diagnostiky kardiovaskulárnych ochorení.

</doc>
<doc id="687587" url="https://sk.wikipedia.org/wiki?curid=687587" title="Krahulec (vrch v Kozích chrbtoch)">
Krahulec (vrch v Kozích chrbtoch)

Krahulec () je vrch v Kozích chrbtoch. Leží nad Šuňavou, približne juhozápadne od Svitu. Na južnom úbočí pramení rieka Hornád.
Poloha.
Nachádza sa v strednej časti Kozích chrbtov, v geomorfologickom podcelku Važecký chrbát. Leží v Prešovskom kraji, v okrese Poprad a na katastrálnom území obce Šuňava. Najbližšími sídlami sú severne ležiaca obec Šuňava a Štrba a východne situované Vikartovce, južne sa nachádza Liptovská Teplička. Vrchol leží v ochrannom pásme Národného parku Nízke Tatry.
Opis.
Krahulec je okrajovo súčasťou hrebeňa, ktorý vedie od Gregórie () na Kozí kameň (). Je uzlovým vrchom, kde sa stretáva hrebeň Kozích chrbtov s hrebeňom, smerujúcim cez Jedlinskú () a Úplaz () na Kráľovu hoľu (). Západným smerom leží Vtáčnik (), Gregória, Závrch () a Soľanka (), južným Doštianka () a Zlomené (), východným Jedlinská (), Kozí kameň () a Čierna () a severným Sviniarka (), Valtierov vrch (), Kolombiarok (), no tiež tatranský Kriváň (), Vysoká () či Gerlachovský štít (). Západnú a severnú časť odvodňujú prítoky Čierneho Váhu a povodí rieky Váh, južné svahy sú pramennou oblasťou Hornádu. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít s nízkou vegetáciou je možné pozorovať okolité vrcholy Kozích chrbtov a blízkych Nízkych Tatier, no tiež Západné a Vysoké Tatry, nezriedka i Branisko.
Prístup.
Na vrchol nevedie značená turistická trasa, preto prístup je možný lesnými cestami z okolitých obcí. Juhozápadným úpätím vedie Čiernovážskou dolinou cyklotrasa z osady Čierny Váh do Liptovskej Tepličky.

</doc>
<doc id="687592" url="https://sk.wikipedia.org/wiki?curid=687592" title="C4 fixácia oxidu uhličitého">
C4 fixácia oxidu uhličitého



</doc>
<doc id="687593" url="https://sk.wikipedia.org/wiki?curid=687593" title="Richard Wagner (rozlišovacia stránka)">
Richard Wagner (rozlišovacia stránka)

Richard Wagner môže byť:

</doc>
<doc id="687594" url="https://sk.wikipedia.org/wiki?curid=687594" title="Henry Silva">
Henry Silva

Henry Silva (* 23. september 1926, Brooklyn, New York, New York, USA† 14. september 2022, Los Angeles, Kalifornia) bol americký herec.
Silva bol plodný charakterový herec a pravidelne sa objavoval v žánrových filmoch, kde obvykle hral zločincov alebo gangstrov. Medzi jeho významné filmové role patrí napr. "Ocean's 11" (1960), "Mandžuský kandidát" (1962), "Johnny Cool" (1963), "Sharkyho stroj" (1981) alebo "Ghost Dog – Cesta samuraja" (1999).

</doc>
<doc id="687597" url="https://sk.wikipedia.org/wiki?curid=687597" title="Vizuálna percepcia">
Vizuálna percepcia



</doc>
<doc id="687598" url="https://sk.wikipedia.org/wiki?curid=687598" title="Zrakové vnímanie">
Zrakové vnímanie



</doc>
<doc id="687599" url="https://sk.wikipedia.org/wiki?curid=687599" title="Vizuálne vnímanie">
Vizuálne vnímanie



</doc>
<doc id="687600" url="https://sk.wikipedia.org/wiki?curid=687600" title="Kukanie">
Kukanie

Kukanie (kuknutie) môže byť:

</doc>
<doc id="687601" url="https://sk.wikipedia.org/wiki?curid=687601" title="Pozeranie">
Pozeranie

Pozeranie (dokonavý vid: pozretie) alebo dívanie (sa) (dokonavý vid: podívanie sa) alebo hľadenie môže byť:
Hľadenie môže byť aj usilovanie sa, pozri pod úsilie

</doc>
<doc id="687602" url="https://sk.wikipedia.org/wiki?curid=687602" title="Pozretie">
Pozretie



</doc>
<doc id="687603" url="https://sk.wikipedia.org/wiki?curid=687603" title="Dívanie">
Dívanie



</doc>
<doc id="687604" url="https://sk.wikipedia.org/wiki?curid=687604" title="Hľadenie">
Hľadenie



</doc>
<doc id="687605" url="https://sk.wikipedia.org/wiki?curid=687605" title="Kuknutie">
Kuknutie



</doc>
<doc id="687606" url="https://sk.wikipedia.org/wiki?curid=687606" title="Zrakový ústroj">
Zrakový ústroj



</doc>
<doc id="687607" url="https://sk.wikipedia.org/wiki?curid=687607" title="Zrakové ústrojenstvo">
Zrakové ústrojenstvo



</doc>
<doc id="687608" url="https://sk.wikipedia.org/wiki?curid=687608" title="Orgán zraku">
Orgán zraku



</doc>
<doc id="687609" url="https://sk.wikipedia.org/wiki?curid=687609" title="Molly Shannonová">
Molly Shannonová

Molly Helen Shannonová (neprechýlene Molly Helen Shannon; * 16. september 1964, Shaker Heights, Ohio, USA) je americká herečka a komička. Je známa z filmov ako "Superstar" (1999), "Láske na stope" (2001), "Dievča mojich snov" (2006), "Scary Movie 5" (2013), "My ostatní" (2016), "Matky na žúrke" (2017) a tiež je známa aj z televíznych seriálov ako napríklad "Will a Grace" (1998-2020), "Rozvod" (2016-2019) a "Biely lotos" (2021). Venuje sa aj aktívne dabingu, dabovala napríklad v animovanom televíznom seriály "Bobove burgery" (2011-2022).
Detstvo a mladosť.
Shannonová sa narodila v írsko-americkej katolíckej rodine. Jej matka, bola učiteľkou a jej otec, bol manažérom predaja. Keď mala Shannonová štyri roky, jej matka, mladšia sestra a bratranec zomreli pri autonehode, zatiaľ čo jej otec šoféroval pod vplyvom.
Navštevovala New York University, kde študovala drámu a v roku 1987 absolvovala Tisch School of the Arts na NYU.
Kariéra.
Jej prvú filmovú rolu získala v roku 1989, v hororovom remaku "Fantóm opery". V roku 1991 sa krátko objavila v druhej sérii "Twin Peaks" ako „šťastná pomocná dáma“. 
Vo februári 1995, bola obsadená do "Saturday Night Live", aby nahradila Janeane Garofalo po tom, čo Garofalová odišla, kvôli nezhodám v produkcii. Shannonová, bola stálou súčasťou "Saturday Night Live", do roku 2001. 
V roku 1998 hosťovala v televíznom seriály "Will a Grace", o rok neskôr, si zahrala vo filme "Superstar", ktorý bol založený, na jej najslávnejšej postave SNL, Mary Katherine Gallagher, nešikovnej študentke katolíckej školy, ktorá túži sa stať hudobnou superstar.
V roku 2002 hosťovala v televíznom seriály, "Sex v meste". V roku 2006 si zahrala vedľajšiu postavu vo filme Sofie Coppola, "Mária Antoinetta". O rok neskôr, si zahrala po boku Petra Sarsgaarda, vo filme "Život je pes". V rovnakom roku, mala menšiu úlohu v komédii "Božský Evan".
V roku 2013 sa objavila v troch epizódach televízneho seriálu, "Život je boj" a v rovnakom roku, sa tiež pripojila k animovanému televíznemu seriálu, "Bobove burgery", kde dabuje postavu Millie Frock. 
Po boku Sarah Jessicy Parker, si zahrala v televíznom seriály "Rozvod", z roku 2016. Shannonová získala v roku 2017 cenu Film Independent Spirit Award za najlepšiu herečku vo vedľajšej úlohe, za jej herecký výkon v kritikmi uznávanej dráme "My ostatní". O rok neskôr, si tiež zahrala v oceňovanom filme, "Private Life". 
V roku 2022 Shannonová vydala knihu, s názvom "Hello, Molly!: A Memoir" (ISBN 9780063056251), v ktorej písala o tom, ako rodinná tragédia ovplyvnila jej kariéru.
Súkromný život.
V roku 2004 sa vydala za Fritza Chesnuta, s ktorým má dve deti. 

</doc>
<doc id="687610" url="https://sk.wikipedia.org/wiki?curid=687610" title="Molly Shannon">
Molly Shannon



</doc>
<doc id="687611" url="https://sk.wikipedia.org/wiki?curid=687611" title="Pluk Azov">
Pluk Azov

upozornenie: zdroje, uvedené pod textom sú nie všetky dôveryhodné a niektoré sú vyložená ruská propaganda:
Relevantné a dôveryhodné: BBC, ČRo, AP, TASR, OSN, TREND, Aktuality, RTVS. Ostražité čítanie: Meduza, Kyiv Post, armyweb, Denník N (pri interpretáciách). Propaganda/dezinformácie: TASS, ruský súd, „War crimes report“ od ruského think-tanku. 
Samostatná jednotka špeciálneho určenia Azov (), tiež známy ako Pluk Azov () je jednotka Národnej gardy Ukrajiny. Pôvodne mala základňu v Mariupole pri pobreží Azovského mora. Pluk, predtým aj prápor sa zapojil do bojov počas rusko-ukrajinskej vojny.
Jednotka je považovaná za kontroverznú, nakoľko viacerí jej príslušníci a jej prvý veliteľ Andrij Bileckyj mali jednoznačne neonacistické pozadie a názory. Ruský najvyšší súd od augusta 2022 považuje túto jednotku za teroristickú organizáciu.
História.
Vznik jednotky a boje o Mariupoľ (2014).
Pluk Azov bol založený v máji 2014 v meste Berďansk ako dobrovoľnícka polovojenská jednotka pod velením Andreja Belitského, pod názvom prápor Azov. Andrij Bileckyj bol už v skoršom období známy svojimi neonacistickými názormi. V začiatkoch hľadal veliteľ Andrij Bileckyj finančnú a politickú pomoc, tú od samého začiatku dostával od ministra vnútra Arsena Avakova. Ten prijal prápor Azov do štruktúr ministerstva vnútra a spolu s vtedajším poslancom Antonom Geraščenkom pomohol Belickému a jeho vojakom nájsť vhodnú základňu pre ich budúce pôsobenie.
Príslušníkmi pluku boli od začiatku viacerí príslušníci krajnej pravice. V znaku pluku sa dodnes nachádza germánsky a nacistický symbol Wolfangel. V jednotke od počiatsku slúžili viacerí neonacisti. Ich počet nikdy nepresiahol 10 - 20 %. Ukrajinské orgány však po reorganizácii príslušníkov jednotky podrobili previerkám a väčšinu z nich z jednotky prepustili. V jednotke neskôr slúžili osoby rôznych ukrajinských etník. 
Od samého počiatku bola jednotka tažko skúšaná, napríklad v prvej polovici roka 2014, kedy sa zapojila do prvej bitky o Mariupoľ ako súčasť protiofenzívy, ktorej cieľom bolo vyčistiť mesto od separatistov Doneckej ľudovej republiky. 13. júna spolu s práporom Dnipro-1 a ukrajinskou armádou znova obsadili kľúčovú infraštruktúru, ktorá bola pod kontrolou separatistov a front zatlačili za Mariupoľ.
V bojoch o Novoazovsk z 25. do 28. augusta 2014 bol prápor Azov spolu s ukrajinskými silami vytlačený z tohto mesta presilou separatistov a ruských síl. Jednotka bola preto nútená stiahnuť sa späť do Mariupoľa. Na základe tohto úspechu separatisti začali s druhou ofenzívou na Mariupoľ. V prvých dňoch septembra 2014 Azov bojoval počas druhej Bitky o Mariupoľ, keď sa separatisti prebojovali hlbšie k mestu. V noci 4. septembra prešli vojaci Azova do protiofenzívy a vytlačili separatistov do vzdialenosti až 20 kilometrov východne za mesto.
Neskôr, v septembri 2014, bol Azov reorganizovaný z práporu na pluk. V októbri jednotku opustil veliteľ Andrij Bileckyj. 31. októbra 2014 bol zástupca veliteľa Vadym Trojan menovaný šéfom polície Kyjevskej oblasti. 11. novembra 2014 bol Azov oficiálne začlenený do štruktúry Národnej gardy Ukrajiny.
Bitka o Šyrokyne (2015).
Začiatkom roka 2015 sa Mariupoľ často dostával pod paľbu zo strany separatistov. 24. januára 2015 sa Mariupoľ ocitol pod raketovou paľbou separatistov, pri ktorej prišlo o život 29 civilistov a viac ako 90 bolo zranených. Separatisti útočili na strategické ciele z blízkej dediny Šyrokyne, 11 km od Mariupoľa. Počet separatistických jednotiek v Šyrokyne narastal, čo zväčšovalo na strane Azova strach z možnej tretej ofenzívy na Mariupoľ. 
Vo februári 2015 ukrajinské sily prerazili frontovú líniu a pluk Azov následne obsadil Šyrokyne, Pavlopil a Kominternove. Následne Ukrajinské sily začali postupovať na Novoazovsk. Pri bojoch o Novoazovsk sa separatisti za pomoci delostreleckej paľby a ťažkej techniky spôsobili ukrajinským silám vrátane Azova ťažké straty. Po týchto urputných stratách boli nútení stiahnuť sa späť k Šyrokyne. Napriek stratám, ukrajinská ofenzíva vytlačila delostrelectvo separatistov z dostrelu Mariupoľu. 12. februára 2015 bola podpísaná Druhá minská dohoda. Vypätá situácia v Šyrokyne utíchla a obidve strany si vybudovali zákopy. Napriek prímeriu sa Azov a separatisti medzi sebou niekoľko týždňov ostreľovali. Pri týchto šarvátkach bola dedina Šyrokyne celkom zničená.
1. júla 2015 sa separatisti stiahli zo Šyrokyne. Líder separatistov Denis Pušilin to odôvodnil ako akt dobrej vôle a dodržiavanie Druhej minskej dohody. Líder Azovu Andrij Bileckyj tento ústup odôvodnil ťažkými stratami separatistov a ich ďalšou neschopnosťou udržať pozície. 
Dňa 29. júla 2015 bojovníci pluku Azov spolu s práporom Donbas, ktorý sa nachádzal v Šyrokyne, boli stiahnutéí z frontu a nahradené jednotkami ukrajinskej námornej pechoty. Neskôr v auguste 2015 ukrajinská vláda stiahla všetky dobrovoľnícke prápory vrátane Azova z frontových línii okolo Mariupoľa a nahradila ich regulárnymi jednotkami ukrajinskej armády.
2016-2019.
V roku 2016 bolo pridelených 300 vojakov a ľahké obrnené vozidla Azova na ochranu mesta Odesa. V roku 2016 sa časť pluku Azov zapojila do ochrany pozícií v Záporoží.
V noci 29. augusta bojovníci Azova zlikvidovali záškodnícku jednotku tajnej služby separatistov v bojoch o Svitodarsk. Počas roka 2018 došlo v oblastiach, v ktorých prebiehali aktivity Azovu, na východe Ukrajiny k údajnému vraždeniu a mučeniu civilistov. Správa o mučení civilistov je publikovaná organizáciou „The Foundation for the Study of Democracy“, vedenou Maximom Grigorievom, známym prokremeľským aktivistom, ktorý je spájaný s ruskými propagandistickými aktivitami. Organizácie, ktoré sa na správe podieľali (napr. Russian Peace Foundation), majú silné väzby na ruské štátne orgány. OSCE (Organizácia pre bezpečnosť a spoluprácu v Európe) sa od týchto „NGO reportov“ dištancovala a neuznáva ich ako oficiálne stanovisko.) Správa je jednostranná, všetci mučení sú separatisti, alebo silne prorusky orientovaní. Táto správa je považovaná za ruskú propagandu.
2022.
Začiatkom roku 2022 mal pluk Azov asi 900 príslušníkov. Po ruskej invázii na Ukrajinu v roku 2022 bola jednotka nasadená spolu s inými ukrajinskými jednotkami pri obrane Mariupoľa, kde bola prakticky celá zničená. Niekoľko stoviek preživších príslušníkov jednotky sa vzdalo ruským jednotkám v oceliarňach Azovstaľ.
Koncom septembra 2022 boli pri výmene zajatcov medzi Ruskom a Ukrajinou prepustení viacerí príslušníci pluku Azov, vrátane veliteľa pplk. Prokopenka a jeho zástupcu kpt. Palamara.
Slováci v pluku Azov.
V 2015 bojovali za pluk Azov aj dvaja Slováci. Minimálne jeden z týchto Slovákov, známy pod menom Thomas, sa zapojil aj do bojov o Šyrokyne.
Vojnové zločiny.
Príslušníci jednotky sú spolu s osobami iných ukrajinských jednotiek a štátnych úradov obviňovaní Vysokým komisárom OSN pre ľudské práva, že počas vojenských operácií na Donbase v rokoch 2014 až 2015 porušoval ľudské práva viacerých zadržaných osôb.
Ruskou propagandou a viacerými inými kritikmi je jednotka označovaná ako neonacistická a jej príslušníci zodpovední za vojnové zločiny. Ruský najvyšší súd od augusta 2022 považuje túto jednotku za teroristickú organizáciu. Ruskí predstavitelia viackrát vyhlásili, že jej príslušníkov budú stíhať za údajné vojnové zločiny, alebo ich dokonca na mieste popravia. Napriek tomu boli viacerí príslušníci jednotky, vrátane jej posledného veliteľa vymenení v septembri 2022 za ruských zajatcov.

</doc>
<doc id="687613" url="https://sk.wikipedia.org/wiki?curid=687613" title="Kyselina metylmalónová">
Kyselina metylmalónová

Kyselina metylmalónová (MMA) je chemická zlúčenina zo skupiny dikarboxylových kyselín. Pozostáva zo základnej štruktúry kyseliny malónovej a nesie aj metylovú skupinu. Soli kyseliny metylmalónovej sa nazývajú metylmalonáty. Stanovenie hladiny metylmalonátu v krvi možno použiť pri diagnostike porúch metabolizmu vitamínu B12.
Metabolizmus.
Kyselina metylmalónová je vedľajším produktom metabolickej dráhy propionátu. Východiskovými zdrojmi sú tieto údaje s príslušnými približnými príspevkami k metabolizmu propionátu v celom tele v zátvorkách:
Derivát propionátu, propionyl-CoA, sa premieňa na D-metylmalonyl-CoA pomocou propionyl-CoA karboxylázy a potom sa premieňa na L-metylmalonyl-CoA pomocou metylmalonyl-CoA epimerázy. Vstup do citrátového cyklu sa uskutočňuje premenou L-metylmalonyl-CoA na sukcinyl-CoA pomocou L-metylmalonyl-CoA mutázy, pričom ako kofaktor je potrebný vitamín B12 vo forme adenosylkobalamínu. Táto cesta degradácie propionyl-CoA na sukcinyl-CoA predstavuje jednu z najdôležitejších anaplerotických ciest citrátového cyklu. Kyselina metylmalonová vzniká ako vedľajší produkt tejto metabolickej dráhy, keď sa D-metylmalonyl-CoA štiepi na kyselinu metylmalonovú a CoA pomocou D-metylmalonyl-CoA hydrolázy. Enzým acyl-CoA syntetázy člen rodiny 3 (ACSF3) je zasa zodpovedný za premenu kyseliny metylmalónovej a CoA na metylmalonyl-CoA.
Klinický význam.
Nedostatok vitamínu B12.
Zvýšená hladina kyseliny metylmalónovej môže naznačovať nedostatok vitamínu B12. Táto súvislosť však nie je obojstranná (nedostatok vitamínu B12 takmer vždy vedie k zvýšenej kyseliny metylmalónovej, ale ľudia so zvýšenou hladinou tejto kyseiny nemusia mať nedostatok vitamínu B12). Hladina kyseliny metylmalónovej je zvýšená u asi 90-98 % ľudí s nedostatkom vitamínu B12. Ľudia nad 70 rokov však majú zvýšenú hladinu kyseliny metylmalónovej v asi 20-25 % prípadov, ale nedostatok vitamínu B12 má len 66-75 % z nich. Z tohto dôvodu sa u starších ľudí neodporúča stanovovať kyselinu metylmalónovú. 
Metabolické ochorenia.
Zvýšená koncentrácia kyseliny metylmalónovej je prítomná i u detí s dedičným ochorením metylmalónovou acidémiami.
Ak je zvýšená hladina kyseliny metylmalónovej sprevádzaná zvýšenou hladinou kyseliny malónovej, môže ísť o metabolické ochorenie známe ako kombinovaná malónová a metylmalónová acidúria (CMAMMA). Výpočtom pomeru kyselín malónovej a metylmalónovej v krvnej plazme možno CMAMMA odlíšiť od klasickej metylmalónovej acidémie.
Rakovina.
Okrem toho bola nedávno prepojená hladina metylmalonátu v krvi spojená s rozvojom tumorov.
Bakteriálne prerastanie v tenkom čreve.
Nadmerné množenie baktérií v tenkom čreve môže takisto viesť k zvýšenej hladine metylamlonátu, pretože baktérie kompetitívne vychytávajú vitamín B12. To platí pre vitamín B12 prijímaný z potravy a perorálne, ale tento problém je možné obísť injekciami vitamínu B12. Podľa štúdií na pacientoch so syndrómom krátkeho čreva sa predpokladá, že nadmerné množenie baktérií v črevách vedie k zvýšenému množstvu propionovej kyseliny, ktorý je prekurzorom metylmalonátu. Bolo ukázané, že v takýchto prípadoch sa hladina metylmalonátu vráti do normálnych hodnôť po podaní metronidazolu.
Meranie.
Hladina kyseliny metylmalónovej v krvi sa meria pomocou plynovej chromatografie s hmotnostnou spektrometriou (GC-MS) alebo pomocou LC-MS. Bežná hodnota je u zdravého človeka okolo 73-271 nM, niektoré zdroje udávajú hodnoty 80-560 nM.

</doc>
<doc id="687614" url="https://sk.wikipedia.org/wiki?curid=687614" title="Barbora Bezáková">
Barbora Bezáková

Barbora Bezáková (* 5. september 1996, Malacky) je slovenská herečka.
Životopis.
Bezáková pochádza z Malaciek a počas štúdia pôsobila v miestnom Divadle na hambálku. Vyštudovala herectvo v Česku, na JAMU v Brne. Venuje sa najmä divadelnému herectvu, pôsobila v divadlách ako JAMU Brno, Národní divadlo Brno, Divadlo Feste, Divadlo U stolu a aktuálne pôsobí v Divadle F. X. Šaldy Liberec (Šaldovo divadlo). V roku 2022 sa pripojila k hereckému obsadeniu úspešného televízneho seriálu "Druhá šanca", kde stvárňuje lekárku Lujzu Eliášovú. Žije a pôsobí v Česku.

</doc>
<doc id="687622" url="https://sk.wikipedia.org/wiki?curid=687622" title="Roman Vrábeľ">
Roman Vrábeľ



</doc>
<doc id="687626" url="https://sk.wikipedia.org/wiki?curid=687626" title="Menekrates (syn Sópatra)">
Menekrates (syn Sópatra)

Menekrates () bol grécky sochár v 2. stor. pred Kr.
Menekrates syn Sópatra z Téb a jeho syn Sópatros, patrili medzi sochárov, ktorí v 2. polovici 2. stor. pred Kr. pôsobili v Delfách. Ich signatúry sú v nápise (druhý nápis zhora) na prednej strane podstavca zo sivého vápenca (skladajúceho sa z piatich fragmentov a z piatich ľahko datovateľných nápisov z rôznych čias), ktorý bol základňou pomníka s jazdeckou sochou, venovaného občanmi Delf prokonzulovi "M. M. Rufusovi" v roku 107 alebo 106 pred Kr.
 
"Hranaté zátvorky v starogréckom texte dopĺňajú medzery (lacunae) a označujú písmená, ktoré sú nečitateľné alebo úplne stratené."
Socha sa nezachovala. Podstavec s ich podpismi je umiestnený v Archeologickom múzeu v Delfách pod inv. číslom 1746. Objavili ho v roku 1894 a jeho nápis prvýkrát publikoval v roku 1896 francúzsky archeológ Paul Perdrizet.

</doc>
<doc id="687630" url="https://sk.wikipedia.org/wiki?curid=687630" title="Deamináza">
Deamináza



</doc>
<doc id="687631" url="https://sk.wikipedia.org/wiki?curid=687631" title="Aminácia">
Aminácia

Aminácia alebo aminačná reakcia je chemická reakcia, v ktorej sa do molekuly zabuduje amínová skupina. Je to dôležitý druh reakcie, pretože mnohé organické zlúčeniny obsahujú dusík. Dusíkaté zlúčeniny sú všadeprítomné v živých systémoch a vystupujú i v chemickom a farmaceutickom priemysle. Opačným procesom k aminácii je deaminácia.
Biochemické procesy.
Enzýmy, ktoré katalyzujú amináciu, sa nazývajú aminázy. Keďže enzýmy zvyčajne katalyzujú reakciu oboma smermi, niekedy sú známe ako deaminázy, ako je to napríklad v prípade guanínaminázy známej i ako guaníndeamináza. Aminácia prebieha niekoľkými spôsobmi, napríklad prostredníctvom reduktívnej aminácie alebo Mannichovej reakcie. Zdrojom dusíka je typicky amoniak alebo nejaký amín (často napr. glutamín či glutamát). Ak je zdrojom iná organická molekula, zvyčajne sa tento proces označuje ako transaminácia (prenos aminoskupiny z jednej molekuly na druhú).
Chemické procesy.
Mnohé chemické procesy rôznych látok vedú k aminácii.
Reduktívna aminácia.
Reduktívna aminácia je najbežnejším procesom tvorby C-N väzieb vo farmaceutickom priemysle. Týmto spôsobom vzniká aspoň štvrtina všetkých C-N väzieb vo farmaceutickom priemysle. V reduktívnej aminácii dochádza k reakcii karbonylu s amínom, čím vzniká heminaminál, ktorý sa redukuje jedným z niekoľkých spôsobov za vzniku koncového amínu.
Hydroaminácia.
Hydroaminácia je proces, v ktorom dochádza k štiepeniu N-H väzby a adícii na násobnú C-C väzbu za vzniku C-N a C-H väzieb. Produkcia "terc"-butylamínu prebieha priamou amináciou izobuténu:
 NH3 + CH2=C(CH3)2 → H2NC(CH3)3
Hydroaminácia môže byť katalyzovaná kovmi.
Aminácia alkoholov.
Mnohé alkylamíny vznikajú priemyselnou amináciou alkoholov pomocou amoniaku v prítomnosti pevných kyselín ako katalyzátorov.
Čičibabinova reakcia.
Heterocyklické zásady je možné aminovať použitím amidu sodného:
Táto reakcia s aoznačuje ako Čičibabinova reakcia.
Ritterova reakcia.
V Ritterovej reakcii vznikajú amíny reakciou alkénov s kyanovodíkom počas kyslej katalýzy. V procese vzniká kyselina mravčia. Na produkciu "terc"-butylamínu nie je vhodná, pretože pri nej vzniká príliš veľa odpadných produktov.
 CH2=C(CH3)2 + HCN + H2O → (CH3)3C-NH-CHO
 (CH3)3C-NH-CHO + H2O → H2NC(CH3)3 + HCOOH
Elektrofilná aminácia.
V elektrofilnej aminácii vystupuje amín ako elektrofil a reaguje s inou organickou molekulou, ktorá vystupuje ako nukleofil. Organické látky bohaté na elektróny možno v tejto reakcii použiť ako nukleofily, vrátane karbaniónov a enolátov. Tieto reakcie možno kategorizovať ako adície alebo ako substitúcie. Bežne sa využívajú napríklad oxaziridíny, hydroxylamíny, oximy a iné látky s N–O väzbou. Rovnako tak možno využiť amidy kovov.
Ďalšie metódy.
Alfa-hydroxykyseliny možno premeniť na aminokyseliny pomocou Voigtovej aminácie použitím oxidu fosforečného ako katalyzátora. Takisto je to možné použitím vodného roztoku amoniaku, plynného vodíku a heterogénneho katalyzátoru obsahujúceho ruténium.

</doc>
<doc id="687632" url="https://sk.wikipedia.org/wiki?curid=687632" title="Amináza">
Amináza



</doc>
<doc id="687634" url="https://sk.wikipedia.org/wiki?curid=687634" title="Braňo Bystriansky">
Braňo Bystriansky



</doc>
<doc id="687635" url="https://sk.wikipedia.org/wiki?curid=687635" title="Gabika Dolná">
Gabika Dolná



</doc>
<doc id="687636" url="https://sk.wikipedia.org/wiki?curid=687636" title="Jedlinská">
Jedlinská

Jedlinská () je vrch v Kozích chrbtoch. Leží nad Vikartovcami, približne juhozápadne od Svitu. Severne od vrchu pramení rieka Hornád.
Poloha.
Nachádza sa v strednej časti Kozích chrbtov, v geomorfologickom podcelku Važecký chrbát. Leží v Prešovskom kraji, v okrese Poprad a zasahuje na katastrálne územie obcí Šuňava a Vikartovce. Najbližšími sídlami sú južne ležiaca Liptovská Teplička a východne situované Vikartovce, severne sa nachádza Šuňava, Štrba a Lučivná. Hrebeňom a vrcholom vedie hranica ochranného pásma Národného parku Nízke Tatry.
Opis.
Jedlinská leží v južnom výbežku pohoria a je súčasťou hrebeňa, ktorý vedie z masívu Krahulca () južným smerom a pokračuje cez Úplaz () na Kráľovu hoľu (). Západným smerom leží Krahulec, Gregória () a Zlomené (), južným Panská hoľa (), Skorkovec () a Brdárová (), východným Vysoký vrch (), Krížový vrch (), Kozí kameň () a Čierna () a severným Sviniarka (), Valtierov vrch (), Kolombiarok () a Piercok (), no tiež tatranská Vysoká () či Gerlachovský štít (). Západnú časť odvodňujú prítoky Čierneho Váhu v povodí rieky Váh, severné svahy sú pramennou oblasťou Hornádu a východnú a južnú odvodňuje Malý Hornád. Na vrchol nevedie značený turistický chodník. 
Výhľady.
Vrch pokrýva nesúvislý lesný porast s mnohými odlesnenými plochami, ktoré umožňujú obmedzený rozhľad. Z vhodných lokalít je tak možné pozorovať okolité vrcholy Kozích chrbtov a blízkych Nízkych Tatier, no tiež Západné a Vysoké Tatry a Branisko.
Prístup.
Na vrchol nevedie značená turistická trasa, preto prístup je možný lesnými cestami z okolitých obcí. Západným úpätím vedie Čiernovážskou dolinou cyklotrasa z osady Čierny Váh do Liptovskej Tepličky.

</doc>
<doc id="687637" url="https://sk.wikipedia.org/wiki?curid=687637" title="James Gosling">
James Gosling

James Gosling OC, Ph.D. (* 19. máj 1955, neďaleko Calgary, Alberta, Kanada) je kanadský informatik, najznámejší ako tvorca objektovo orientovaného, multiplatformového programovacieho jazyka Java (pôvodne pomenovaného "Oak").
Životopis.
V roku 1977 získal na University of Calgary titul B.Sc (bakalár prírodných vied) v odbore informatika, v rovnakom odbore v roku 1983 získal titul Ph.D. na Carnegie Mellon University. Jeho dizertačná práca mala názov "The Algebraic Manipulation of Constraints".
V roku 1981 vytvoril prvú verziu textového editora Emacs, ktorý bežal pod Unixom. Pomenoval ho Gosling Emacs (Gosmacs). Ďalej vytvoril jednu z prvých viacprocesorových verzií Unixu, niekoľko prekladačov, e-mailových agentov (MTA) a správcov okien a bol tiež prvým vývojárom tabuľkového procesora sc.
V rokoch 19842010 bol zamestnaný v spoločnosti Sun Microsystems. V roku 1991 zrealizoval návrh programovacieho jazyka Java (v tom čase "Oak") a implementoval jeho prvý prekladač a virtuálny stroj. Od roku 1992 sa podieľal na vývoji ďalších verzií jazyka. V roku 1995 v Sun zistili, že názov "Oak" už nesie iný jazyk a tak pre svoj projekt zvolili názov "Java", čo je americký slangový výraz pre kávu.
Ďalej pracoval ako vedúci na projektoch NeWS, používateľské rozhranie Unixu windowing system. Bol členom komisie pre elimináciu grafických a architektonických nedostatkov systému Unix. Spolupracoval na vývoji webového prehliadača HotJava.
V roku 2005 bol vymenovaný do pozície hlavného vedeckého poradcu oddelenia, ktoré sa zaoberalo vývojom klientskeho softvéru v jazyku Java. Jeho hlavnou pracovnou náplňou bola korekcia a dohľad nad pokračujúcim vývojom jazyka Java, špeciálne virtuálneho stroja a objektovej knižnice.
Okrem toho reprezentoval firmu Sun na konferenciách, veľmi starostlivo sledoval trendy v oblasti IT a zároveň komunikoval s vývojármi aj používateľmi, aby mohol lepšie predvídať potreby zákazníkov, ktoré by premietol do ďalšieho vývoja technológie Java.
Firmu Sun Microsystems opustil 2. apríla 2010, krátko potom, čo bola prevzatá spoločnosťou Oracle.
Dňa 28. marca 2011 oznámil, že bol zamestnaný spoločnosťou Google. Päť mesiacov na to sa zapojil do start-up projektu Liquid Robotics. Zároveň figuruje ako poradca v spoločnosti Typesafe.
Osobný život.
Je druhýkrát ženatý a má dve deti, dcéru Kate a syna Kelseyho.
Ocenenia.
V roku 2007 získal vyznamenanie dôstojník Radu Kanady ("Officer of the Order of Canada"). Rad je v Kanade najvyššie občianske vyznamenanie a dôstojník je druhý najvyšší stupeň tohto vyznamenania.
Získal tiež viacero profesijných ocenení ako napr. "Innovator of the Year" udeľované časopisom Discover Magazine a "Software Development's Programing Excellence Award". Je autorom viac než desiatich patentov.

</doc>
<doc id="687638" url="https://sk.wikipedia.org/wiki?curid=687638" title="Pyramidálna inverzia">
Pyramidálna inverzia

Pyramidálna inverzia alebo dáždniková inverzia je proces, v ktorom sa molekula so štruktúrou pyramídy, napríklad amoniak (NH3), „prevráti naruby“. Je to rýchla oscilácia atómu a jeho substituentov, pri ktorom molekula alebo ión prechdáza planárnym tranzitným stavom. Pre zlúčeniny, ktoré by boli normálne chirálne, pretože na tomto atóme majú stereocentrum, umožňuje pyramidálna inverzia racemizáciu jej enantiomérov (alebo diastereomérov, ak má viac chirálnych centier).
Energetická bariéra.
Energetická bariéra je závisla hlavne na druhu atómu, na ktorom prebieha pyramidálna inverzia. Inverzia atómu dusíka v amoniaku je pri izbovej teplote rýchla a prebieha asi 30 milárdkrát za sekundu (3·1010 s-1). Oproti tomu vo fosfáne (PH3) prebieha inverzia pri izbovej teplote len veľmi pomaly (energetická bariéra je 132 kJ/mol). K tejto rýchlosti pyramidálnej inverzie u amoniaku prispievajú dva faktory: nízka energetická bariéra (24,2 kJ/mol alebo 5,8 kcal/mol) a úzka šírka tejto bariéry, čo umožňuje kvantové tunelovanie (pozri nižšie). Kvôli tomu sú amíny so vzorcom RR′R"N zvyčajne opticky nestabilné (enantioméry sa pri izbovej teplote rýchlo racemizujú), ale "P"-chirálne fosfány sú stabilné (možno pozorovať a rozlíšiť jednotlivé stereoizoméry).
Tento proces prebieha i v sulfoxidoch, arzánoch, stibánoch a karbaniónoch. Vhodne substituované sulfóniové soli (R3S+), sulfoxidy, arzány a iné látky sú opticky stabilné pri izbovej teplote. Stérické efekty môžu takisto ovplyvniť energetickú bariéru. 
Dusíková inverzia.
Dusíková inverzia je proces, ktorý prebieha na atómoch dusíka, a to hlavne u amínov. Je to konkrétny prípad pyramidálnej inverzie. V procese dochádza k pohybu dusíku cez rovinu tvorenú substituentmi (substituenty sa takisto hýbu, a to v opačnom smere). Proces prebieha cez planárny tranzitný stav. Ak by zlúčenina bola chirálna (mala stereocentrum na tomto dusíku), dusíková inverzia vedie k racemizácii, takže jednotlivé stereoizoméry nie je možné rozlíšiť.
Kvantové efekty.
Amoniak vykazuje kvantové tunelovanie, kvôli úzkej tunelovacej bariére, nie kvôli termálnej excitácii. Superpozícia dvoch stavov vedie k štiepeniu energetických hladín, čo sa využíva v amoniakových maseroch.
Príklady.
Inverziu amoniaku poprvé zmerali v roku 1934 pomocou mikrovlnnej spektroskopie.
V jednej štúdii sa inverzia aziridínu spomalila 50× po umiestnení atómu dusíka poblíž fenolu v porovnaní s oxidovanou hydrochinónovou podobou tej istej molekuly. Tento systém je reverzibilný po reakcii s kyslíkom alebo ditioničitanom sodným.
Výnimky.
Konformačné napätie a štruktúrna tuhosť (rigidita) môžu účinne predísť inverzii amínových skupín. Analógy Trögerovej bázy (vrátane Hünlichovej bázy) sú príklady látok, v ktorých sú dusíkové atómy stabilnými stereocentrami a teda majú významnú optickú aktivitu.

</doc>
<doc id="687639" url="https://sk.wikipedia.org/wiki?curid=687639" title="Dusíková inverzia">
Dusíková inverzia



</doc>
<doc id="687640" url="https://sk.wikipedia.org/wiki?curid=687640" title="Dáždniková inverzia">
Dáždniková inverzia



</doc>
<doc id="687641" url="https://sk.wikipedia.org/wiki?curid=687641" title="Rímska hrobka (Chisaria)">
Rímska hrobka (Chisaria)

Rímska hrobka () je dochovaná antická rodinná hrobka, ktorá sa nachádza v meste Chisaria v Plovdivskej oblasti v južnom Bulharsku.
Lokalita.
Rímska hrobka sa nachádza pri centrálnej časti mesta Chisaria v parku "Slaveev dol" () približne 300 metrov juhozápadne od opevnenej časti bývalého antického mesta.
Dejiny.
Hrobka pochádza z druhej polovice 4. storočia.
Bola objavená počas prebiehajúcich vykopávok pri mohyle na mieste jednej z nekropol Diocletianopolu, a následne bola preskúmaná. Samotná nekropola bola objavená lokálnymi obyvateľmi v roku 1957 pri zavlažovaní ovocných sadov, ktoré sa na mieste nachádzali. Po objavení a preskúmaní bola hrobka z dôvodu ochrany pokrytá mohylovým násypom s kamenným portálom, podľa projektu architekta Stefana Stamova.
Charakteristika.
Rímska hrobka v Chisarii je najzaujímavejšou a najlepšie zachovanou objavenou rímskou hrobkou na území bývalého mesta Diocletianopolis. Bola objavená na území jednej z celkovo piatich nekropol, ktoré sa v Diocletianopole nachádzali. Konkrétne ide o Nekropolu č. 5. Prieskumy preukázali, že išlo o rodinnú hrobku, ktorá patrila rodinne významnejšieho rímskeho aristokrata, alebo vojvodcu.
Z architektonického hľadiska je typickým predstaviteľom hrobiek, ktorá sa stavali v období neskorej antiky. Hrobka pozostáva zo schodiskového koridoru a samotnej pohrebnej komory, ktorá sa nachádza v hĺbke 7 metrov pod zemou. Ako materiál pri výstavbe boli použité kamene a tehly. Ako spojivo bola použitá cementová malta s prímesou jemne rozdrvených tehál.
Hrobka je do súčasnosti zachovaná v autentickom stave.
Schodiskový koridor.
Schodiskový koridor je postavený výhradne z lámaných kameňov. Jeho steny sú vyzdobené farebnými freskami, zobrazujúce kvetinové a geometrické motívy. Koridor slúžil na prepojenie podzemnej pohrebnej komory s povrchom. Schodisko bolo rozdelené na dve časti vybudovanou výraznou medzerou. Prvá počiatočná časť koridoru pozostávala len z nekrytého schodiska, následne v časti kde sa koridor už nachádzal pod úrovňou povrchu je zakrytý klenutým stropom. Táto časť koridoru je konštrukčne priamo spojená so samotnou pohrebnou komorou. Schody boli vyryté priamo do zeme a pokryté tenkou vrstvou omietky. V spodnej časti koridoru na úrovni komory bol vybudovaný malý klenutý kanál, ktorý slúžil na odvod vody z pohrebnej komory do neďalekej rieky. Koridor bol zakončený samotným vchodom do komory, ktorého steny sú vybudované z masívnych kamenných blokov. Z vonkajšej strany sú bloky opracované tak, aby vytvárali tvar konkávneho rámu s drážkami do ktorých sa osadzovali dvere.
Pohrebná komora.
Pohrebná komora je postavená z kameňov a tehál, pričom ich vrstvy sa striedajú. Tehlová vrstva vždy pozostáva z piatich radov tehál.
Pôdorys pohrebnej komory je štvorcový, strop miestnosti je s valenou klenbou. V stenách komory bolo vybudovaných celkovo šesť dekoratívnych rituálnych ník, ktoré slúžili na uchovanie urien. Na južnej a severnej strane komory sa nachádza vždy jedno pohrebné lôžko.
Pohrebná komora je vymaľovaná freskami, ktoré sú čiastočne zachované. Vyzdobené boli všetky steny vrátane priestoru v nikách. Prevládajú rastlinné motívy, pričom najzaujímavejší motív predstavuje skupinka červených ruží v severnej nike, keďže pestovanie ruží je úzko spojené s regiónom Trácie. Steny komory boli vyzdobené freskami do výšky približne 1,50 metra. Okrem stien samotnej komory sú freskami pokryté aj steny pohrebných lôžok v severnej a južnej časti komory.
Podlaha pohrebnej komory je pokrytá viacfarebnou mozaikou. Mozaika sa zachovala do súčasnosti vo veľmi dobrom stave a predstavuje vďaka vysokému stupňu zachovalosti ako aj vďaka svojim ornamentom dominantný prvok pohrebnej komory. Pri mozaike bola použitá technika "opus vermiculatum", kedy boli jednotlivé farebné kamienky mozaiky poukladané na hrubú vrstvu maltového podkladu. Rímska hrobka v Chisarii je jedinou hrobkou z rímskej epochy objavenou na území Bulharska s podlahovou mozaikou.
Využitie.
Z výskumu vyplynulo, že hrobka bola využitá celkovo dvakrát. V priebehu prvého pohrebu sa v pohrebnej komore ešte nenachádzali kamenné pohrebné lôžka a nie je úplne jasné, ako tento pohreb prebehol. Predpokladá sa však, že telo bolo položené v drevenom sarkofágu priamo na mozaikovej podlahe pohrebnej komory, prípadne bolo telo spálené pri kremácii a popol bol následne uložený v urne do jednej z dekoratívnych ník pohrebnej komory. Pre druhé použité boli v pohrebnej komore postavené kamenné pohrebné lôžka. Telá neboli uložené priamo vo vnútornom priestore lôžok, ale na nich na tehlovom rošte, ktorý prekrýval ich vrchnú časť.
Turizmus.
Budova patrí do zoznamu 100 národných turistických objektov Bulharska – spolu s Rímskymi termálnymi kúpeľmi a Archeologickým múzeom. V zozname sú pod číslom 67a.

</doc>
<doc id="687642" url="https://sk.wikipedia.org/wiki?curid=687642" title="Herec">
Herec



</doc>
<doc id="687645" url="https://sk.wikipedia.org/wiki?curid=687645" title="Sisi (seriál)">
Sisi (seriál)

Sisi je nemecký a rakúsky televízny seriál režiséra Svena Bohseho. V hlavnej úlohe - cisárovnej Rakúsko-Uhorska - Elisabetty "Sissi" hrá Dominique Devenport a Jannika Schümanna v úlohe Františka Jozefa I. Rakúského. Seriál mal premiéru 12. decembra 2021 na streamovacej platforme RTL+.
Na Slovensku ho vysiela Jednotka od 11. septembra 2022. Seriál má šesť dielov.
Zápletka.
Séria rozpráva príbeh o živote Alžbety Bavorskej, ktorá sa stala rakúsko-uhorskou cisárovnou, prezývanou Sissi. Séria je voľne inšpirovaná, historickým kľúčom s výraznými náznakmi moderny a anachronizmov. Akcia začína v tínedžerskom veku budúcej kráľovskej cisárovnej. Mladá a bezstarostná vojvodkyňa Alžbeta "Sissi" sa v Bavorsku zamiluje do Františka Jozefa I. Rakúskeho, za ktorého sa vydá vo Viedni. Neskôr utrpí niekoľko rán osudu, vrátane straty dvoch detí a nakoniec tretieho. Je chválená ako najkrajšia žena v Európe, no stále viac sa cíti sama a zavretá na cisárskom dvore vo Viedni.
Výroba.
Séria bola produkovaná Story House Pictures pre RTL v spolupráci s Beta Film ,ktorý tiež zaznamenal svetové tržby. Producentmi boli Jens Freels a Andreas Gutzeit, ktorý tiež slúži ako showrunner. Kooperačným partnerom je Austrian Broadcasting Corporation ( ORF ), produkciu podporili Filmförderungsanstalt a FFF Bayern.
Kameru mal na starosti Michael Schreitel. Scénografiu mal na starosti Algirdas Garbaciauskas, kostýmy Metin Misdik, zvuk Ralf Herrmann a casting Franziska Aigner.
Pred svetovou premiérou na filmovom festivale v Cannes podpísala spoločnosť Beta Film sériu zmlúv na celosvetové vysielanie. Práva na prvú sezónu získali okrem iných taliansky súkromný vysielateľ Mediaset, Globoplay v Brazílii, NPO v Holandsku, RTL v Maďarsku, RTVS na Slovensku a Viasat World. Existovali aj zmluvy s VTM v Belgicku, TF1 vo Francúzsku a ORF.
Okrem toho začal Netflix v auguste 2021 natáčať sériu "Cisárovná" s Devrimom Lingnauom a Philipom Froissantom ako mladým cisárskym párom.
Premietanie a vysielanie.
Prvé premietanie bolo 11. októbra 2021 na filmovom festivale v Cannes. Predtým RTL oznámila predĺženie na druhú sezónu. Na RTL+ boli epizódy vydané 12. decembra 2021. Prvé vysielanie na RTL a ORF bolo naplánované na 28., 29. a 30. decembra 2021  s dvojepizódou v troch prvých večeroch.
Natáčanie.
Natáčanie prebiehalo od apríla do augusta 2021 v Lotyšsku, Litve, Rakúsku, Maďarsku a Nemecku. Scény, ktoré sa odohrávajú v historickej Viedni, boli okrem iného z nákladových dôvodov nakrútené vo Vilniuse a Rige. Pre exteriérové ​​a interiérové ​​zábery viedenského Hofburgu boli použité Litovská národná filharmónia a Univerzita vo Vilniuse.
V januári 2022 je potvrdené, že je vo výrobe druhá séria seriálu, ktorá sa začne natáčať v nasledujúcich mesiacoch.

</doc>
<doc id="687646" url="https://sk.wikipedia.org/wiki?curid=687646" title="Malajské ostrovy">
Malajské ostrovy



</doc>
<doc id="687647" url="https://sk.wikipedia.org/wiki?curid=687647" title="Bóra (vietor)">
Bóra (vietor)

Bóra je severovýchodný až severný vietor, vyskytujúci sa hlavne v Jadranskom mori, Grécku a Turecku. Prináša prevažne ochladenie a zrážky, vanie od pobrežia a prejavuje sa nestabilnými a extrémne silnými poryvmi búrlivého vetru. Jeho meno vzniklo podľa gréckeho boha vetru Boreasa z gréckej mytológie. Je známy ako nebezpečný vietor hlavne kvôli svojmu rýchlemu príchodu a jeho vysokej intenzite - jeho rýchlosť je niekedy viac ako 42 m/s, v nárazoch môže dosahovať až 56 m/s.
Poznáme dva typy Bóry: 
Vznik Bóry.
Ideálnym miestom pre vznik silných vetrov ako napríklad bóry je východné pobrežie Jadranu, tiahnúce sa od Albánska až po Rijeku. Bóra najčastejšie vzniká v zime, keď sa nad pevninou nachádza tlaková výš, zatiaľ čo nad Jadranom sa pri teplejšom vzduchu nachádza tlaková níž. Veľký tlakový rozdiel spôsobuje, že vietor vanie z oblasti s vyšším tlakom do oblastí s nižším tlakom. Vzduch nad pevninou sa pri tlakovej výši ochladzuje oveľa rýchlejšie než vlhký morský vzduch. Ochladzovaním vzduch hustne a vietor silnie. Bóra najčastejšie silnie v noci.

</doc>
<doc id="687649" url="https://sk.wikipedia.org/wiki?curid=687649" title="Kombinovaná malónová a metylmalónová acidémia">
Kombinovaná malónová a metylmalónová acidémia



</doc>
<doc id="687650" url="https://sk.wikipedia.org/wiki?curid=687650" title="CMAMMA">
CMAMMA



</doc>
<doc id="687656" url="https://sk.wikipedia.org/wiki?curid=687656" title="Seredská ulica (Trnava)">
Seredská ulica (Trnava)

Seredská ulica je ulica v Trnave, v mestskej časti Modranka. Križuje sa so spolu so 7 ulicami: Hraničná, Tichá, Pútnická, Lipová, Olivová, Diaľničná a Jarná.

</doc>
<doc id="687662" url="https://sk.wikipedia.org/wiki?curid=687662" title="Anton Jaro">
Anton Jaro

Anton Jaro (*24. júl 1954, Bratislava) je slovenský štúdiový hudobník, hráč na kontrabas, basovú gitaru a skladateľ. Aj keď je vo vlastnej produkcii zameraný skôr na džezovú hudbu, ako štúdiový hudobník spolupracuje na projektoch rôznych hudobníkov v pestrom spektre hudobných žánrov.
Životopis.
Anton Jaro sa narodil 24. júla 1954 v Bratislave. Neskôr študoval na Strednej priemyselnej škole polygrafickej v Bratislave. Počas školy hrával ako basgitarista v rockovej kapele Ex We 5. Začiatkom 70. rokov sa stal členom jazzrockovej skupiny Fermata, s hral na viacerých, aj zahraničných koncertoch a nahral albumy "Fermata I" (1975), "Pieseň z hôľ" (1977). V roku 1976 začal Anton Jaro spolupracovať s kvartetom Laca Gerhardta. Nahral s ním album "Prečo sme sa oženili?" (1977). Príležitostne hrával aj s Dežom Ursínym, jeho meno nájdeme medzi hudobníkmi na albumoch "Pevnina detstva" (1978) a "Zelená" (1999). 
Medzi rokmi 1985 až 1990 bol Anton Jaro členom Tanečného orchestra Československej televízie v Bratislave, v Big Bande Radio Bratislava hrával v rokoch 1990 až 1994. V rokoch 1986 až 1990 hral Anton Jaro v skupine Alef gitaristu Andreja Kellenbergera a v rokoch 1986 až 1987 v Combe Petra Lipu. V džerockovom gitarovom triu Jakabčic-Burian-Jaro hrával Anton Jaro od roku 1987, kedy vystúpili na prehliadke slovenského džezu počas Bratislavských jazzových dní. 
V rokoch 1987 až 1992 Anton Jaro na Konzervatóriu v Bratislave vyštudoval u profesora Pavla Profanta hru na kontrabas.
V 80 rokoch je Anton Jaro aktívny aj pri nahrávaní populárnej hudby. Ako štúdiových hudobník bol pri vzniku mnohých známych slovenských hudobných albumov: so skupinou Elán nahrával "Detektívku" (1986), "Nebezpečný náklad" (1988), či album "Rabaka" (1989), v spolupráci s Marianom Greksom bol Anton Jaro členom štúdiovej kapely pri nahrávaní Greksovho albumu "Demikát", so spevákom Petrom Nagyom nahral basy na albumoch "ale" (1987) a "Šachy robia človeka" (1989). Anton Jaro spolupracoval aj s Paľom Haberom, s Pavlom Hammelom a so skupinou Prúdy, či s Robom Grigorovom, s Big Bandom Pavla Zajačka, so Soňou Horňákovou a s mnohými ďalšími.
V roku 1998 Anton Jaro založil skupinu, ktorú nazval Jazz Standards Antona Jara a naďalej pokračuje v spolupráci s rôznymi umelcami. Jeho meno nájdeme na obale mnohých súčasných albumov. Účinkoval napríklad aj na albume "Knights of the Living Groove" (2005) od amerického saxofonistu Petra Cardarelliho, ako člen Filharmonického kontrabasového kvinteta účinkoval na albume "Joseph Kolkovich - Nine Preludes, Silent Tears of Fathers" (2007), či na albume džezovej hudobníčky a skladateľky Sisy Michalidesovej, "Zimní kúzelníci" (2009).
Diskografia.
Zoznam niektorých projektov, na ktorých spolupracoval Anton Jaro:

</doc>
<doc id="687665" url="https://sk.wikipedia.org/wiki?curid=687665" title="Sópatros (syn Menekrata)">
Sópatros (syn Menekrata)

Sópatros () bol grécky sochár v 2. stor. pred Kr.
Sópatros z Téb a jeho otec Menekrates boli sochári, ktorí v 2. polovici 2. stor. pred Kr. pôsobili v Delfách. Svedectvom ich sochárskej činnosti je ich menami signovaný (v druhom nápise zhora) fragment podstavca zo sivého vápenca (päť fragmentov podstavca má päť ľahko datovateľných nápisov z rôznych čias), ktorý bol časťou základne pomníka s jazdeckou sochou, venovaného občanmi Delf prokonzulovi "M. M. Rufusovi" v roku 107 alebo 106 pred Kr. Presnejšie to vysvetľuje nápis: „"Marcusovi Minuciusovi Rufusovi, rímskemu konzulovi, ktorý dobyl galských Skordiskov, Bessianov a ostatných Trákov – mesto Delfy, pre jeho cnosť."“
Socha sa do dnešných čias nezachovala. Fragment podstavca s ich podpismi je umiestnený v Archeologickom múzeu v Delfách pod inv. číslom 1746. Objavili ho v roku 1894 a jeho nápis bol po prvýkrát publikovaný v roku 1896 francúzskym archeológom Paulom Perdrizetom.

</doc>
<doc id="687677" url="https://sk.wikipedia.org/wiki?curid=687677" title="Vlastizrada">
Vlastizrada

Vlastizrada je v širšom zmysle zločin proti základom štátu, a/alebo jeho suverenite, ústavnému zriadeniu, samostatnosti, zvrchovanosti a územnej celistvosti. V súčasnej slovenskej legislatíve je chápaná ako úmyselný trestný čin občana SR v spojení s cudzou mocou alebo cudzím činiteľom.
Podľa § 311 Zákona č. 300/2005 Z. z. (Trestného zákona) trestný čin proti základom republiky. Spácha ho občan SR, „"ktorý v spojení s cudzou mocou alebo s cudzím činiteľom spácha trestný čin úkladov proti Slovenskej republike, teroru, záškodníctva alebo sabotáže".“ Cudzou mocou sa pre potreby trestného zákona „"rozumejú cudzie štáty a ich vojenské alebo iné zoskupenia predstavované ich organizáciami a orgánmi, akými sú najmä osoby vykonávajúce spravodajskú činnosť, vojenskí funkcionári, diplomati a iní štátni úradníci."“ Cudzím činiteľom sa pre potreby trestného zákona rozumie „"fyzická osoba alebo právnická osoba, ktorá síce nie je orgánom alebo zástupcom cudzieho štátu, ale vzhľadom na svoje politické, hospodárske alebo spoločenské postavenie má významný vplyv vo svojom štáte alebo v medzinárodných vzťahoch."“
Trest za vlastizradu je podľa § 311 Zákona č. 300/2005 Z. z. odňatie slobody na pätnásť rokov až dvadsaťpäť rokov alebo odňatie slobody na doživotie. V minulosti (napr. Trestný zákon č. 140/1961 Zb.) hrozil v bývalom Československu za vlastizradu aj trest smrti.
V trestnom zákone je medzi trestnými činmi proti obrane vlasti definovaná aj vojnová zrada. Dopustí sa jej občan SR, „"ktorý počas vojnového stavu alebo vojny koná službu v nepriateľskom vojsku alebo v nepriateľskom ozbrojenom zbore".“

</doc>
<doc id="687679" url="https://sk.wikipedia.org/wiki?curid=687679" title="Vlastizradca">
Vlastizradca



</doc>
<doc id="687680" url="https://sk.wikipedia.org/wiki?curid=687680" title="Filipíny (ostrovy)">
Filipíny (ostrovy)

Filipíny (normovaný názov; iné názvy: Filipínske ostrovy, Filipínske súostrovie; , ) sú skupina ostrovov v Tichom oceáne na severovýchode Malajského súostrovia v juhovýchodnej Ázii. Pozostáva z 7 641 ostrovov s celkovou rozlohou . Dva najväčšie ostrovy, Luzon () na severe a Mindanao () na juhu, predstavujú takmer dve tretiny rozlohy súše Filipín. Medzi týmito dvoma ostrovmi sa nachádzajú Visayské ostrovy, z ktorých sú najväčšie ostrovy Masbate, Samar, Leyte, Bohol, Cebu, Negros a Panay. Celková dĺžka pobrežia činí až .
Z hľadiska politickej geografie tvoria územie Filipínskej republiky (Filipín).

</doc>
<doc id="687681" url="https://sk.wikipedia.org/wiki?curid=687681" title="Filipínske súostrovie">
Filipínske súostrovie



</doc>
<doc id="687683" url="https://sk.wikipedia.org/wiki?curid=687683" title="Daniel Jesenský (veršovník)">
Daniel Jesenský (veršovník)



</doc>
<doc id="687685" url="https://sk.wikipedia.org/wiki?curid=687685" title="Čierna (vrch v Kozích chrbtoch)">
Čierna (vrch v Kozích chrbtoch)

Čierna () je vrch v Kozích chrbtoch. Leží nad Vikartovcami, približne juhozápadne od Svitu. 
Poloha.
Nachádza sa v strednej časti Kozích chrbtov, v geomorfologickom podcelku Dúbrava. Leží v Prešovskom kraji, v okrese Poprad a zasahuje na katastrálne územie obcí Šuňava a Lučivná. Najbližšími sídlami sú južne ležiace Vikartovce, západne situovaná Šuňava a Štrba, severne Lučivná a severovýchodne mesto Svit.
Opis.
Čierna leží v rázsoche, vybiehajúcej severným smerom z masívu Kozieho kameňa (). Západne sa nachádza Sviniarka (), Vtáčnik (), Gregória () a Krahulec (), južným smerom Jedlinská (), Brdárová () a Vysoký vrch (), východným Kozí kameň, Krížový vrch () a Smolník () a severným Bôrik (), Valtierov vrch (), Sviniarka () a tiež tatranská Vysoká () či Gerlachovský štít (). Oblasť je súčasťou povodia rieky Poprad, pričom masív Čiernej odvodňuje potok Lopušná a jej prítoky. Na vrchol nevedie značený turistický chodník. 
Výhľady.
Vrch pokrýva nesúvislý lesný porast s mnohými odlesnenými plochami, ktoré umožňujú obmedzený rozhľad. Z vhodných lokalít je tak možné pozorovať okolité vrcholy Kozích chrbtov a blízkych Nízkych Tatier, no tiež Chočské vrchy, Západné a Vysoké Tatry a Levočské vrchy.
Prístup.
Na vrchol nevedie značená turistická trasa, no východne vedie sedlom Tabličky zeleno značený chodník z Vikartoviec do Svitu. Dolinou Veľká Lopušná vedie západným úpätím žltá značka z Lučivnej na rázc. Jakubčáková nad Vikartovcami.

</doc>
<doc id="687690" url="https://sk.wikipedia.org/wiki?curid=687690" title="Menšinová vláda">
Menšinová vláda

Menšinová vláda (alebo "minoritná vláda") je forma vlády vyskytujúca sa v parlamentných demokraciách, kde vládnuca strana alebo koalícia vládnucich strán nedisponuje väčšinou kresiel v parlamente. Schvaľovanie legislatívy býva preto spravidla pre vládnucu stranu obťažnejšie. Tieto strany zvyčajne vytvoria dohodu s jednou z opozičných strán poskytujúcou stabilnú väčšinu, ale môžu byť aj bez regulárnej podpory spoliehajúc sa na podporu zo strany jednej z opozičných strán v závislosti od konkrétneho prípadu. Pre menšinovú vládu je charakteristická aj menšia stabilita, keďže opozičné strany sa môžu hocikedy spojiť a vysloviť vláde nedôveru.
Vo svete.
V niektorých krajinách sveta sú menšinové vlády bežné. Napríklad v Kanade ich od roku 1873 bolo už 15. Súčasná, rovnako ako aj predchádzajúca, vláda Justina Trudeaua je tiež menšinová.
V Nordických štátoch je menšinová vláda jednej strany podporovaná niekým z opozície zvykom, Dánsko a Švédsko majú takú vládu aj v súčasnosti. V Nórsku momentálne vládne menšinová vláda tvorená Nórskou stranou práce a Stranou stredu.
Austrália zažila menšinovú vládu štyrikrát. Prvý raz sa tak stalo po voľbách v roku 1940, keď Národno-liberálna koalícia získala v parlamente 36 kresieľ zo 74 a bola schopná vládnuť vďaka podpore dvoch nezaradených poslancov. Táto vláda však prežila len do roku 1941, keď jej bola vyslovená nedôvera. Ďaľšiu menšinovú vládu tak sformovala Austrálska strana práce, ktorá bola tiež podporovaná práve dvomi vyššie spomínanými poslancami.
Tretia menšinová vláda v Austrálii vládla v rokoch 2010 až 2013, tiež vedená Australskou stranou práce podporovanou štyrmi nezaradenými poslancami a jedným poslancom zo Strany Zelených. Štvrtýkrát sa tak stalo v roku 2018 po konfliktoch vo vládnucej koalícii, ktorá vyústila v podanie demisie premiéra Malcolma Turnbulla. Nová vláda Scotta Morrisona bola už menšinová.
Na Slovensku.
Samostatné Slovensko zažilo zatiaľ tri menšinové vlády, z ktorých všetky tri ale začínali v parlamente s väčšinou. Prvou z nich bola druhá vláda Vladimíra Mečiara, ktorá sa do menšiny dostala po vystúpení niekoľkých poslancov vládnych strán SNS a HZDS z ich poslaneckých klubov. Druhou v poradí bola druhá vláda Mikuláša Dzurindu, ktorú pre rôzne krízy a nezhody prestala podporovať časť poslaneckého klubu strán SDKÚ, ANO, a nakoniec aj celý poslanecký klub KDH. Treťou bola vláda Eduarda Hegera, ktorá sa stala meňsinovou po odchode strany SaS z koalície.

</doc>
<doc id="687692" url="https://sk.wikipedia.org/wiki?curid=687692" title="Pontevedra">
Pontevedra

Pontevedra je starobylé mesto na severovýchode Galície (severozápadné Španielsko) na rieke Lérez, sídlo rovnomennej provincie, s 83 260 obyvateľmi.

</doc>
<doc id="687693" url="https://sk.wikipedia.org/wiki?curid=687693" title="Peter Preložník">
Peter Preložník

Peter Preložník (* 6. júl 1970, Šurany) je slovenský klavirista, hráč na klávesové nástroje, spoluhráč v hudobných projektoch viacerých slovenských hudobníkov, majiteľ nahrávacieho štúdia a hudobný pedagóg.
Životopis.
Peter Preložník v rokoch 1992 až 1996 študoval na Elektrotechnickej fakulte SVŠT v Bratislave. V rokoch 1993 až 1997 študoval na Ľudovom konzervatóriu hru na klavír. Medzi rokmi 1992 až 1997 absolvoval Jazzové dielne vo Frýdlante a workshop v Klagenfurte.
V roku 1988 Peter Preložník založil skupinu THS Band. V rokoch 1989 až 1994 sa ako člen skupiny Bossa Noha (pod vedením gitaristu Stanislava Počajiho) zúčastnil niekoľkých Jazzových festivalov, na Slovensku: v Žiline a v Bratislave a v Česku: v Přerove a v Karlových Varoch. V rokoch 1990 až 1991 bol Peter Preložník lídrom formácie Brož Band. Spolu s ním v kapele účinkovali: Ľubor Priehradník (trúbka), Martin Gašpar (basová gitara), Marcel Buntaj (bicie nástroje). Na džezovom festivale v Žiline v roku 1991 táto formácia získala prvú cenu. V roku 1991 bol Peter Preložník členom kapely Meditation Blues Band Jozefa Barinu. V rokoch 1994 až 1997 bol členom kapely Stará jedáleň a v roku 1995 spolupracoval v skupine Mr. Band so speváčkou Silviou Josifoskou a s Andrejom Šebanom. V roku 1996 hral na džezovom festivale v Přerove s formáciou Tentet Matúša Jakabčica a účinkoval aj so skupinou Bee Connection: Berco Balogh (spev), Matúš Jakabčic (gitara), Juraj Griglák (basová gitara), Oldo Petráš (bicie nástroje). V tom isto roku založil aj P + P Quartet: Stanislav Počaji (gitara), Peter Oberländer (kontrabas), Csaba Csendes/ / Juraj Gergely (bicie nástroje). V nasledujúcom roku, 1997, hral v skupine Jozefa „Doda” Šošoku a vystúpili aj na Dňoch Bratislavy v Jeruzaleme. V roku 1998 Peter Preložník založil skupinu All Jazz Group: Juraj Kalász (kontrabas), Marián Ševčík (bicie nástroje), Ladislav Svetlík (husle), ktorá je orientovaná na moderný akustický džez. Medzi rokmi 1997 až 1998 pôsobil vo folkrockovej verzii skupiny Prúdy Pavla Hammela. Peter Preložník je primárne zameraný na modernú fusion music 90. rokov a na akustický moderný jazz, no spolupracuje aj s radom interprétov z iných hudobných žánrov. Spolupracoval napríklad s hudobníkmi ako Robo Opatovský, hral s kapelou MIDI Roba Grigorova, s Luciou Šoralovou, s Vašom Patejdlom, s formáciou Bassfriends Juraja Grigláka, so speváčkou Tinou, či so skupinou Fermata.
Peter Preložník je spoluautorom hudby k filmom: "Zima kúzelníkov" (STV), "Malé oslavy" a k divadelným hrám "Partybreakers" (SND), "Trzy Swinky" (Teatr im. H. Ch. Andersena, Lublin).

</doc>
<doc id="687696" url="https://sk.wikipedia.org/wiki?curid=687696" title="Dionysiades (sochár)">
Dionysiades (sochár)

Dionysiades () bol grécky sochár v 2. stor. pred Kr.
Dionysiades, zrejme z ostrova Rodos(iní autori o tom pochybujú), bol jedným zo sochárov, ktorí pracovali na Veľkom Diovom oltári v Pergamone (postavený bol v rokoch 180 – 160 pred Kr. za vlády pergamského kráľa Eumena II., podstavec je ozdobený monumentálnymi vlysmi so sochárskou výzdobou, znázorňujúcou Gigantomachiu - boj Gigantov s bohmi). Na veľkom vlyse Gigantomachie, ktorý sa nachádzal na podstavci svätyne Dia a Atény, sú aj mená sochárov, pochádzajúcich z Pergamonu, Atén, Trallu (neskôr Seleukeie ) alebo Rodosu. Medzi menami týchto sochárov sa nachádza aj (fragmentárne) meno Dionysiada a meno jeho spolupracovníka Menekrata.
 "Hranaté zátvorky v starogréckom texte dopĺňajú medzery (lacunae) a označujú písmená, ktoré sú nečitateľné alebo úplne stratené."

</doc>
<doc id="687702" url="https://sk.wikipedia.org/wiki?curid=687702" title="Apo (sopka)">
Apo (sopka)

Apo alebo Mount Apo () je činná sopka v južnej časti ostrova Mindanao na Filipínach, ktorá je najvyšším vrchom ostrovov, ako aj samotnej Filipínskej republiky. Tento plochý bazaltový vrch je porastený tropickým lesom, pričom je súčasťou národného parku Mount Apo, ktorý bol ustanovený 9. mája 1936 na ochranu prírodných výtvorov (vodopády Malasita, horúce pramene Kisinte) a živočíšstva (orlov).

</doc>
<doc id="687704" url="https://sk.wikipedia.org/wiki?curid=687704" title="Apo">
Apo

Apo môže byť:

</doc>
<doc id="687706" url="https://sk.wikipedia.org/wiki?curid=687706" title="Boletus persoonii">
Boletus persoonii



</doc>
<doc id="687708" url="https://sk.wikipedia.org/wiki?curid=687708" title="Boletus quercicola">
Boletus quercicola



</doc>
<doc id="687709" url="https://sk.wikipedia.org/wiki?curid=687709" title="Boletus venturii">
Boletus venturii



</doc>
<doc id="687710" url="https://sk.wikipedia.org/wiki?curid=687710" title="Boletus betulicola">
Boletus betulicola



</doc>
<doc id="687711" url="https://sk.wikipedia.org/wiki?curid=687711" title="Hríb jedlý">
Hríb jedlý



</doc>
<doc id="687712" url="https://sk.wikipedia.org/wiki?curid=687712" title="Hríb tvrdý">
Hríb tvrdý



</doc>
<doc id="687713" url="https://sk.wikipedia.org/wiki?curid=687713" title="Dedec">
Dedec



</doc>
<doc id="687714" url="https://sk.wikipedia.org/wiki?curid=687714" title="Tvrdoš">
Tvrdoš

Tvrdoš môže byť:

</doc>
<doc id="687717" url="https://sk.wikipedia.org/wiki?curid=687717" title="Nikératos">
Nikératos

Nikératos () môže byť:

</doc>
<doc id="687718" url="https://sk.wikipedia.org/wiki?curid=687718" title="Vzťahy medzi Slovenskou republikou a Spojenými štátmi americkými">
Vzťahy medzi Slovenskou republikou a Spojenými štátmi americkými

 
Slovensko-americké vzťahy sú bilaterálne vzťahy medzi Spojenými štátmi americkými a Slovenskou republikou, najmä od vyhlásenia samostatnosti v roku 1993.
História.
Pád socialistického režimu v Československu v roku 1989 a následné rozdelenie oboch republík 1. januára 1993 umožnili obnovenie spolupráce medzi USA a Slovenskom. Voľby prozápadnej reformnej vlády koncom roka 1998 ďalej posilnili úzke vzťahy medzi krajinami. Spojené štáty poskytli po roku 1990 viac ako 200 miliónov dolárov na podporu obnovy demokracie a trhovej ekonomiky na Slovensku.
Státisíce Američanov majú svoje korene na Slovensku a mnohí si zachovali silné kultúrne a rodinné väzby k Slovenskej republike. Prezident Woodrow Wilson a Spojené štáty americké zohrali veľkú úlohu pri vzniku pôvodného československého štátu 28. októbra 1918. Tomáš Masaryk, otec československého štátu a jeho prvý prezident, navštívil počas 1. svetovej vojny USA a použil okrem iného ústavu USA ako vzor pre prvú československú ústavu.
V roku 2005 sa uskutočnila prvá návšteva amerického prezidenta na Slovensku. 23. až 24. Februára 2005 sa uskutočnil Bratislavský samit 2005, čo bolo stretnutie prezidenta USA George W. Busha a prezidenta Ruska Vladimira Putina v Bratislave. Americký prezident sa stretol so slovenskými občanmi na Hviezdoslavovom námestí v Bratislave.
23. septembra 2022 sa slovenská prezidentka Zuzana Čaputová sa na pôde OSN v New Yorku stretla s prezidentom USA Joeom Bidenom.

</doc>
<doc id="687721" url="https://sk.wikipedia.org/wiki?curid=687721" title="Eupatorium cannabinum">
Eupatorium cannabinum



</doc>
<doc id="687732" url="https://sk.wikipedia.org/wiki?curid=687732" title="Β-Alanín">
Β-Alanín



</doc>
<doc id="687738" url="https://sk.wikipedia.org/wiki?curid=687738" title="Krížový vrch (vrch v Kozích chrbtoch)">
Krížový vrch (vrch v Kozích chrbtoch)

Krížový vrch () je vrch v Kozích chrbtoch. Leží nad Kravanmi, približne južne od Svitu. 
Poloha.
Nachádza sa v strednej časti Kozích chrbtov, v geomorfologickom podcelku Dúbrava. Leží v Prešovskom kraji, v okrese Poprad a zasahuje na katastrálne územie obcí Kravany a Spišská Teplica. Najbližším sídlom sú južne ležiace Kravany, juhozápadným smerom sa nachádzajú Vikartovce, severozápadným Lučivná, severným mesto Svit, severovýchodným Spišská Teplica a Poprad a juhovýchodným Spišské Bystré.
Opis.
Krížový vrch leží v hlavnom hrebeni pohoria, medzi Kozím kameňom () a Krížnou (). Severne sa nachádza vrch Za hájom (), Smolník (), Malý Smolník () a Čarnušová (), východne Krížová (), Zámčisko () a Krížna, južne Človečia hlava (), Koreň (), Vysoký vrch () a Holý vrch () a západne Jedlinská (), Krahulec (), Kozí kameň a Čierna (). Masív je súčasťou povodia rieky Poprad, kde vodu odvádzajú prítoky potoka Potôčky, no južné svahy odvodňuje Krížový potok do Hornádu. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast s mnohými odlesnenými plochami, ktoré umožňujú obmedzený rozhľad. Z vhodných lokalít je tak možné pozorovať Podtatranskú i Hornádsku kotlinu, no najmä okolité vrcholy Kozích chrbtov a blízkych Nízkych Tatier, no tiež Západné a Vysoké Tatry, Levočské vrchy, Branisko, Slovenský raj a Volovské vrchy.
Prístup.
Na vrchol nevedie značená turistická trasa, no západným úpätím vedie modro značený chodník zo Spišskej Teplice na Kozí kameň a cez sedlo Tabličky do Vikartoviec, resp. Lučivnej.

</doc>
<doc id="687740" url="https://sk.wikipedia.org/wiki?curid=687740" title="Islam Karimov">
Islam Karimov

Islam Abduganijevič Karimov (uzbecky latinkou Islom Abdugʻaniyevich Karimov, cyrilikou Ислом Абдуғаниевич Каримов, ), 30. januára 1938 Samarkand – oficiálne 2. septembra 2016 bol od roku 1991 prezidentom Uzbekistanu . Etnicky bol po otcovi Uzbek a po matke Tadžik . Vyrastal v detskom domove, vyštudoval inžinierstvo a ekonómiu v Taškente . Bol členom "Ľudovodemokratickej strany Uzbekistanu" .
Vzostup k moci.
V roku 1989 sa Karimov stal generálnym tajomníkom "Komunistickej strany Uzbekistanu" . 24. marca 1990 sa stal prezidentom Uzbeckej SSR a 31. augusta 1991 vyhlásil nezávislosť Uzbekistanu. 29. decembra 1991 vyhral prvé nezávislé uzbecké prezidentské voľby so ziskom 86 % hlasov. Voľby sú však považované za nespravodlivé, pretože bol sfalšovaný počet hlasov a hoci mal kandidát opozície Muhammad Salih istú možnosť sa volieb ako kandidát zúčastniť, v kampani bol uprednostňovaný kandidát vlády.
Kritika a kontroverzie.
Bývalý britský veľvyslanec Craig Murray, pôsobiaci v krajinu v rokoch 2002 – 2004, sa zmieňuje o vysokej korupcii a nedodržiavaní ľudských práv. Poukazoval tiež na správy o mučení obyvateľov. Kvôli správaniu voči svojim oponentom a porušovaniu ľudských práv, mučeniu, cenzúre a falšovaniu volieb bol Islam Karimov považovaný za jedného z najhorších svetových diktátorov svojej doby. 
Rodina.
Islam Karimov bol dvakrát ženatý. So svojou druhou ženou Taťjanou Akbarovnou, ktorá bola tadžického a ruského pôvodu, mal dve dcéry, staršiu Gulnaru a mladšiu Lolu. Karimov a jeho dcéry boli kritizovaní za nepotizmus .
Pohreb.
Okázalý štátny pohreb bol Karimovi vystrojený v sobotu 3. septembra 2016 v jeho rodnom Samarkandu za účasti vdovy Taťjany, dcéry Loly a premiéra Šavkata Mirzijojeva, pravdepodobného Karimovho nástupcu vo funkcii. Na pohrebe chýbala staršia dcéra Gulnara, kedysi – ako najvplyvnejšia žena v krajiny – zvaná "uzbecká princezná", čo vyvolalo dohady, či je ešte nažive.

</doc>
<doc id="687746" url="https://sk.wikipedia.org/wiki?curid=687746" title="Kde domov můj?">
Kde domov můj?



</doc>
<doc id="687751" url="https://sk.wikipedia.org/wiki?curid=687751" title="Zelená pošta">
Zelená pošta

Zelená pošta je názov spoločného hudobného projektu Pavla Hammela a Mariána Vargu. Ich spoločné nahrávky v roku 1972 vydalo štúdiovom albume hudobné vydavateľstvo Opus. 
O albume.
Album "Zelená pošta" je spoločným dielom dvojice, Pavla Hammela a Mariána Vargu, ktorých spolupráca sa konala po trojročnej pauze. Pavol Hammel v tej dobe práve komponoval a nacvičoval v poradí štvrtý štúdiový album skupiny Prúdy "Šľahačková princezná". Marián Varga mal v tom období skupinu Collegium musicum, ktorá bola inštrumentálna a nemala speváka. Pavol Hammel zas mal záujem o Mariánove kompozície, ktorými sa v značnej miere definovali skladby debutového albumu skupiny Prúdy "Zvoňte zvonky". 
Album "Zelená pošta" v roku 1972 nahrávalo viacero zásadných mien českej a slovenskej hudobnej scény: basgitarista a producent albumu Fedor Frešo, textári Boris Filan a Kamil Peteraj, za bicími bol Dušan Hájek a na gitaru hral Rastislav Vacho. Na albume "Zelená pošta" je desať skladieb, medzi nimi napr. „Smutná ranná električka“, „Páví ples“, „Slnečnice“, či „Z ďatelín“. 

</doc>
<doc id="687757" url="https://sk.wikipedia.org/wiki?curid=687757" title="Eskimácky obrat">
Eskimácky obrat

Eskimácky obrat alebo eskimák je obrat okolo pozdĺžnej osi lode (kajaka, kanoe), ktorý spočíva v dokončení obratu o 360° po prevrátení lode pomocou pádla a s využitím pohybu tela a lode, bez cudzej pomoci, vďaka čomu sa loď dostane naspäť do normálnej polohy.
Pôvodne ho používali Inuiti (Eskimáci), v súčasnosti je rozšírený v kanoistike ako súčasť kajakárskeho a kanoistického tréningu pre jazdy na rýchlo prúdiacej vode. Využíva sa ako núdzový manéver pri prevrátení lode, pričom medzi najpoužívanejšie druhy eskimáckych obratov patrí obrat pákovým spôsobom, obrat skrutkovým spôsobom a obrat oporou o paže.
Zároveň sa usporadúvajú súťaže v eskimáckych obratoch, buď samostatne alebo ako doplnok pretekov vo vodnom slalome, na stojatej alebo mierne prúdiacej vode s hĺbkou vody aspoň 150 cm. Súťaž spočíva v dvoch disciplínach – v prvej má pretekár vykonať päť obratov za čo najkratší čas (pretekár má dva pokusy), v druhej dosiahnuť čo najvyšší počet obratov za 30 sekúnd.

</doc>
<doc id="687758" url="https://sk.wikipedia.org/wiki?curid=687758" title="MiG-27">
MiG-27



</doc>
<doc id="687759" url="https://sk.wikipedia.org/wiki?curid=687759" title="Igor Girkin">
Igor Girkin



</doc>
<doc id="687761" url="https://sk.wikipedia.org/wiki?curid=687761" title="Eskimológia">
Eskimológia

Eskimológia je vedný odbor zaoberajúci sa výskumom histórie, kultúry, jazyka (pozri eskimácko-aleutské jazyky) a spôsobu života Inuitov (Eskimákov). Odborník, resp. odborníčka v eskimológii sa nazýva eskimológ, resp. eskimologička.
Historický vývoj.
Na samostatný vedný odbor sa eskimológia vyprofilovala v dánskom prostredí, čo úzko súvisí s kolonizáciou Grónska Dánskym kráľovstvom. Táto skutočnosť podmienila, že pôvode sa odbor zameriaval predovšetkým na grónskych Inuitov. Prvé poznatky o tunajšej krajine a jej obyvateľstve získavali dánski misionári a pracovníci obchodných spoločností. V roku 1737 bolo v Kodani založené "Seminarium Groenlandicum" („Grónsky seminár“) a v roku 1761 sa protestantská misionárska spoločnosť "Missionskollegiet" („Misionárske kolégium“) spustila sériu prednášok o grónčine. Spočiatku tieto prednášky viedol Poul Hansen Egede, neskôr Heinrich C. Glahn (1779) a po ňom Otto Fabricius (1803). Pozornosť sa venovala najmä jazyku, čo vyplývalo z misionárskeho cieľa pokresťančiť Inuitov. V tomto období vyšlo viacero prác o grónskej gramatike, slovníkov aj prekladov častí Biblie do grónčiny, pričom najvýznamnejšia bola práca misionára Samuela Petrusa Kleinschmidta, ktorý v 40. rokoch 19. storočia spísal zásady grónskej gramatiky a ortografie.
V priebehu 19. storočia zintenzívnela snaha dánskeho štátu o rozvoj vedeckého výskumu Grónska, čo súviselo jednak so zámerom upevniť koloniálnu správu nad ostrovom, jednak so všeobecným rozvojom spoločenských vied. "Den Kongelige Grønlandske Handel" („Kráľovská grónska obchodná spoločnosť“) založila viacero nových obchodných staníc pozdĺž západného pobrežia a vyvíjala systematický štatistický prieskum (sčítanie obyvateľstva, štatistické zaznamovanie úlovkov a obchodu), predovšetkým pričinením jej riaditeľa Hinricha Johannesa Rinka. V roku 1878 vznikla komisia pre geologický výskum Grónska, ktorá ešte v tom roku začala vydávať vedecký časopis "Meddelelser om Grønland" („Správy o Grónsku“), prvé pravidelne vychádzajúce odborné periodikum zamerané na vedecké štúdium arktického regiónu.
V roku 1920 zaviedla Kodanská univerzita výskum eskimáckych jazykov a kultúry ako akademickú disciplínu, pričom v roku 1926 vymenovala Williama Thalbitzera za mimoriadneho profesora v odbore „grónsky (eskimácky) jazyk a kultúra“. Po odchode do dôchodku (1945) ho nahradil Erik Holtved, ktorý pôsobil ako profesor v rokoch 19511967. Až v roku 1967 sa pre tento vedecký odbor ustálil výraz „eskimológia“, pričom práve v tomto roku bola na univerzite založená katedra eskimológie. Pod vedením profesora Roberta Petersena (1975) nastal rozvoj katedry, rozšíril počet študentov a medzi členov katedry pribudli antropológovia Helge Kleivan a Jens Dahl, eskimologička Inge Kleivanová, jazykovedec Michael David Fortescue, pričom s pracoviskom spolupracovali aj historik Finn Gad a sociologička náboženstva Birgitte Sonneová. V 60. rokoch sa eskimológia začala zameriavať na otázky kultúrnej identity a etnicity a reflektovať aj aktuálne politické rozmery predmetu svojho výskumu a podieľať sa na obhajobe práv Inuitov. Kvalitatívny posun pre eskimológiu nastal po tom, čo v roku 1979 Grónsko získalo autonómiu a v roku 1987 v Nuuku vznikla "Ilisimatusarfik" (), ktorej prvým rektorom sa stal R. Petersen z kodanskej katedry eskimológie.

</doc>
<doc id="687762" url="https://sk.wikipedia.org/wiki?curid=687762" title="Igor Ivanovič Strelkov">
Igor Ivanovič Strelkov



</doc>
<doc id="687763" url="https://sk.wikipedia.org/wiki?curid=687763" title="Igor Strelkov">
Igor Strelkov



</doc>
<doc id="687764" url="https://sk.wikipedia.org/wiki?curid=687764" title="Eskimológ">
Eskimológ



</doc>
<doc id="687765" url="https://sk.wikipedia.org/wiki?curid=687765" title="Eskimologička">
Eskimologička



</doc>
<doc id="687766" url="https://sk.wikipedia.org/wiki?curid=687766" title="Eskimáčka">
Eskimáčka



</doc>
<doc id="687767" url="https://sk.wikipedia.org/wiki?curid=687767" title="Inuitka">
Inuitka



</doc>
<doc id="687768" url="https://sk.wikipedia.org/wiki?curid=687768" title="František Foltýn">
František Foltýn

František Foltýn (pseudonym: "François sans crayon"; * 9. jún 1891, Královské Stachy, dnes Stachy† 18. jún 1976, Brno) bol česko-moravský maliar, významný predstaviteľ československej medzivojnovej moderny.

</doc>
<doc id="687769" url="https://sk.wikipedia.org/wiki?curid=687769" title="John Komlos">
John Komlos

John Komlos (* 28. december 1944, Budapešť) je americký ekonomický historik maďarského pôvodu, významný predstaviteľ tzv. antropometrickej histórie, disciplíny zaoberajúcej sa štúdiom socio-ekonomických vplyvov na fyziológiu človeka. Venuje sa tiež výskumu hospodárskych dejín habsburskej monarchie, na základe čoho skonštruoval mapu Uhorska v 19. storočí, rozdelenú do ekonomických zón podľa vyspelosti ekonomík jednotlivých žúp.
Život.
Doktorát z histórie (1978) a doktorát z ekonómie (1990) získal na Chicagskej univerzite, kde ho priekopník kliometrie Robert Fogel podnietil venovať sa vo svojom výskume hospodárskym dejinám vo vzťahu k ľudskému fyzickému vzrastu. V 80. rokoch Komlos prispel k vzniku antropometrickej histórie, štúdia vplyvu ekonomického rozvoja na ľudské biologické výsledky (fyzická výška ap.).
Je zakladajúcim redaktorom vedeckého časopisu "Economics and Human Biology". V roku 2013 bol prijatý za člena Kliometrickej spoločnosti.

</doc>
<doc id="687770" url="https://sk.wikipedia.org/wiki?curid=687770" title="Krížna (vrch v Kozích chrbtoch)">
Krížna (vrch v Kozích chrbtoch)

Krížna () je vrch v Kozích chrbtoch. Leží nad Kravanmi, približne južne od Svitu. 
Poloha.
Nachádza sa v strednej časti Kozích chrbtov, v geomorfologickom podcelku Dúbrava. Leží v Prešovskom kraji, v okrese Poprad a zasahuje na katastrálne územie obcí Kravany a Spišské Bystré. Najbližšími sídlami sú južne ležiace Kravany a Spišské Bystré, západným smerom sa nachádzajú Vikartovce, severným mesto Svit, severovýchodným Spišská Teplica a Poprad a východným Gánovce a Hranovnica.
Opis.
Krížna leží v rázsoche, vybiehajúcej juhovýchodným smerom z Krížového vrchu (). Východne sa nachádza Krížová () a Zámčisko (), severne Čarnušová (), Malý Smolník () a Smolník (), západne Krížový vrch, Kozí kameň (), Krahulec () a Jedlinská () a južným smerom Človečia hlava (), Koreň () a Vysoký vrch (). Masív patrí do povodia rieky Hornád, kde vodu odvádza Krížový potok a menší, nepomenovaný vodný tok. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast s mnohými odlesnenými plochami, ktoré umožňujú obmedzený rozhľad. Z vhodných lokalít je tak možné pozorovať Hornádsku kotlinu, no najmä okolité vrcholy Kozích chrbtov a blízkych Nízkych Tatier, no tiež Levočské vrchy, Branisko, Slovenský raj a Volovské vrchy.
Prístup.
Na vrchol nevedie značená turistická trasa, preto prístup je možný lesnými chodníkmi zo Spišského Bystrého alebo Vikartoviec.

</doc>
<doc id="687776" url="https://sk.wikipedia.org/wiki?curid=687776" title="The Mandalorian">
The Mandalorian



</doc>
<doc id="687777" url="https://sk.wikipedia.org/wiki?curid=687777" title="Sadie Sink">
Sadie Sink

Sadie Elizabeth Sink (* 16. apríl 2002, Brenham, Texas, USA) je americká herečka. 
Začala hrať v siedmich rokoch v miestnych divadelných produkciách a hrala titulnú úlohu vo filme "Annie" (2012 – 2014) a úlohu mladej kráľovnej Alžbety II. v hre "The Audience" (2015) na Broadwayii. Sink debutovala v televízií v roku 2013 v epizóde "The Americans" a jej filmovým debutom v športovej dráme bol "Chuck" (2016).
Prelom jej kariéry nastal stvárnením Max Mayfieldovej v sci-fi dramatickom seriáli "Stranger Things" (2017 – súčasnosť). V roku 2021 hrala Ziggy Bermanovú v hororovej trilógii "Fear Street" a hlavnú úlohu v romantickej dráme Taylor Swift: "All Too Well: The Short Film". Stvárnila Ellie v pripravovanej psychologickej dráme Darrena Aronofského: "The Whale" (2022).
Skorý život.
Sink sa narodila v Brenhame v Texase 16. apríla 2002. Jej otec je futbalový tréner a matka učiteľka matematiky. Má troch starších bratov a mladšiu sestru. Zatiaľ čo jej rodina bola športovo zameraná, Sink sa zaujímala o divadelné umenie. Začala hrať v komunitnom divadle neďaleko Houstonu, počnúc produkciou "The Best Christmas Pageant Ever" v Brenhame, keď mala sedem rokov. Potom sa zúčastnila konkurzu a získala hlavnú úlohu v miestnej produkcii "The Secret Garden" . Po tejto skúsenosti sa rozhodla pokračovať v svojej hereckej kariére. 
Kariéra.
Sink účinkovala v hrách v Divadle pod hviezdami v Houstone počas sezóny 2011–2012, vrátane hudobných produkcií "Biele Vianoce" (2011) a titulnej úlohy vo filme "Annie" (2012). Debutovala na Broadwayi v roku 2012 – 2014 "Annie" revival, kde hrala Annie aj Duffyho. Počas aktívneho pôsobenia na Broadwayi debutovala v televízii v roku 2013 v epizóde seriálu "The Americans", ktorý získal cenu Emmy. Hrala tiež ako hosť v epizóde policajného procedurálneho seriálu "Modrá krv" (2014). 
V roku 2015 si Sink zahrala Suzanne Ballard v sérii akčných thrillerov NBC "American Odyssey" a stvárnila mladú kráľovnú Alžbetu II po boku Helen Mirren v broadwayskej produkcii "The Audience". Študovala a hrala malé úlohy v televízii a vo filmoch, &lt;/ref&gt; ako Kimberly v športovom dramatickom filme "Chuck" z roku 2016, hosťujúca postava v epizóde sitkomu "Nezlomná Kimmy Schmidt" a mladá Lori Walls v životopisnom dramatickom filme "Sklenený zámok" (2017). Sink sa zúčastnila konkurzu na rolu Max Mayfield pre druhú sériu sci-fi hororovej drámy Netflix "Stranger Things" a od októbra 2016 v nej bola oficiálne trvalo herecky obsadená. Max sa ukázala byť Sinkinou prelomovou úlohou, stala sa obľúbenou postavou fanúšikov a neoddeliteľnou súčasťou série. 
V roku 2018 spolupracovala s Rooney Mara, Siou, Joaquinom Phoenixom a Kat von D na dabovaní austrálskeho dokumentárneho filmu Dominion za práva zvierat . Prechádzala sa tiež po móle na parížskom týždni módy, kde debutovala ako modelka vo veku 15 rokov. "The Hollywood Reporter" zaradil Sink medzi 30 najlepších hviezd mladších ako 18 rokov a "Variety" ju zaradil do svojej správy Young Hollywood Up Next Report. Sink bola spolu s členmi hereckého obsadenia "Stranger Things" nominovaná na cenu SAG za vynikajúci výkon súboru v dramatickom seriáli . Nasledujúci rok si Sink zahrala vedľajšiu úlohu v hororovom filme od Netflixu: "Eli" . 
V roku 2021 si zahrala hlavnú úlohu Ziggy Berman v uznávanej "trilógii The Fear Street Trilogy", ktorá sa objavila v druhom a treťom diele "Fear Street Part Two: 1978" a "Fear Street Part Three: 1666" . Jej výkon v prvom z nich bol chválený kritikmi, s Loviou Gyarkye z "The Hollywood Reporter", ktorá napísala, že si túto rolu privlastňuje, a Ian FreerSink z "Empire" ju nazval "výnimočnou“. Potom hrala hlavnú úlohu v krátkom filme Taylor Swift "All Too Well: The Short Film" z roku 2021 po boku Dylana O'Briena . V roku 2022 si zahrala hlavnú úlohu Tess DeNunzio v dráme "Dear Zoe" (2022). 
Sinkin výkon v štvrtej sezóne "Stranger Things", najmä v epizóde „ Drahý Billy “, získal uznanie kritikov. Saloni Gajjar z "AV Clubu" povedala, že "Sink sa ponorí do svojej úlohy a nakoniec predvedie najlepší výkon bandy, najmä vo vynikajúcej štvrtej epizóde“, kým Valerie Ettenofear z "/Filmu" pochválila jej „traumatizujúco dobrý výkon“, a Daniel D'Addario z "Variety" uviedol, že sa "počas sezóny vyznačovala ako významná mladá umelkyňa“. Za svoj výkon Sink vyhrala Cenu asociácie hollywoodskych kritikov za najlepšiu herečku vo vedľajšej úlohe v seriáli, Dráma , a získala nomináciu na cenu Saturn za výkon mladej herečky. Hrala Ellie v dramatickom filme Darrena Aronofského: "The Whale", ktorý by mal mať premiéru 9. decembra 2022. V septembri 2022 sa Sink pripojila k hereckénz obsadeniu thrilleru "Berlin Nobody", adaptácie románu Nicholasa Hogga z roku 2015 "Tokio" . 

</doc>
<doc id="687778" url="https://sk.wikipedia.org/wiki?curid=687778" title="Hríb kyjakovitý">
Hríb kyjakovitý



</doc>
<doc id="687779" url="https://sk.wikipedia.org/wiki?curid=687779" title="Boletus clavipes">
Boletus clavipes



</doc>
<doc id="687780" url="https://sk.wikipedia.org/wiki?curid=687780" title="Boletus citrinus">
Boletus citrinus



</doc>
<doc id="687781" url="https://sk.wikipedia.org/wiki?curid=687781" title="Vlkolak – Nočný lovec">
Vlkolak – Nočný lovec

Vlkolak – Nočný lovec je americký televízny špeciál, natočený na motívy komiksov od vydavateľstva Marvel Comics. Autorom seriálu, ktorý je súčasťou fiktívneho sveta Marvel Cinematic Universe, je Heather Quinnová.
Vývoj špeciálu sa začal v auguste 2021 a Bernal bol obsadený v novembri. Giacchino sa pripojil v marci 2022. Špeciál bol formálne ohlásený v septembri, keď Giacchino prezradil, že okrem réžie špeciálu bude aj skladať hudbu.
Špeciál bol uvedený na streamovacej platforme Disney+ 7. októbra 2022. "Vlkolak: Nočný lovec" je súčasťou 4. fázy Marvel Cinematic Universe a Mnohovesmírnej ságy.
Obsadenie.
Medzi ďalších lovcov príšer patrí Al Hamacher ako Billy Swan, Eugenie Bondurantová ako Linda a Kirk Thatcher ako Jovan, zatiaľ čo Jaycob Maya, Daniel J. Watts a Leonardo Nam boli obsadení do neznámych úloch. V špeciáli sa má objaviť aj Ulysses Bloodstone, Elsin otec loviaci príšery, z ktorého sa stala animovaná bytosť podobná zombie. Objaví sa aj tvor Man-Thing a členovia Úradu časových variácií.
Dej.
Počas temnej a pochmúrnej noci sa z tieňov vynorí tajná skupina lovcov monštier, ktorí sa po smrti svojho vodcu zídu v strašidelnom sídle prastarého rodu. Pri podivnom a hrôzostrašnom pamätnom zhromaždení na počesť vodcovho života sú lovci vyzvaní k tajomnému a smrtonosnému súpereniu o mocnú relikviu. Čaká ich nočný lov, ktorý ich nakoniec privedie tvárou v tvár nebezpečnému monštru. 
Natáčanie.
V lete 2021 hľadalo štúdio hlavú úlohu do halloweenského špeciálu. Natáčanie špeciálu sa začalo koncom marca v Atlante pod pracovným názvom "Buzzcut" a skončilo sa koncom apríla 2022. Jackova premena na vlkolaka je zobrazená hlavne z pohľadu Elsy. Podľa Giacchina bolo také rozhodnutie určené preto, lebo cítil, že by bolo desivejšie, keby divákom nebola ukázaná úplná premena Jacka na vlkolaka. Špeciál bol vytvorený hlavne prostredníctvom praktických efektov, pričom dohliadač vizuálnych efektov Joe Farrell pomáhal so scénou transformácie Jacka.

</doc>
<doc id="687782" url="https://sk.wikipedia.org/wiki?curid=687782" title="Hríb hrabový">
Hríb hrabový



</doc>
<doc id="687783" url="https://sk.wikipedia.org/wiki?curid=687783" title="Kúpalisko Trenčianka">
Kúpalisko Trenčianka



</doc>
<doc id="687784" url="https://sk.wikipedia.org/wiki?curid=687784" title="Smrekáč">
Smrekáč

Smrekáč môže byť ľudovo:

</doc>
<doc id="687785" url="https://sk.wikipedia.org/wiki?curid=687785" title="Remíza (šach)">
Remíza (šach)

Remíza je situácia v šachu, keď ani jeden z hráčov nie je víťazný. Dosiahnutie remízy je možné viacerými spôsobmi, a to patom, opakovaním ťahov, dohodou, pravidlom 75 ťahov (ak posledných 75 ťahov nebolo potiahnuté pešiakom alebo nebola počas tohto času vyhodená žiadna figúra, hra sa automaticky končí remízou) alebo ak sa hráči dostanú do situácie, v ktorej nie je možné dať mat (napr. pre nedostatok materiálu).
Pravidlá.
Situácie, pre ktoré nastáva remíza:

</doc>
<doc id="687786" url="https://sk.wikipedia.org/wiki?curid=687786" title="Borák">
Borák

Borák môže byť:
Borák alebo bôrak môže byť:

</doc>
<doc id="687787" url="https://sk.wikipedia.org/wiki?curid=687787" title="Publikácia (zverejnený dokument)">
Publikácia (zverejnený dokument)

Publikácia je „"zverejnený dokument rozširovaný vo väčšom množstve identických exemplárov"“ V súčasnosti sa termín chápe súborne pre označenie publikácií vydaných tlačou, ako aj elektronických publikácií.
Zákon č. 265/2022 definuje publikáciu ako: „"slovom, písmom alebo obrazom vyjadrený obsah alebo súbor obsahov, verejne rozširovaný na území Slovenskej republiky alebo určený na sprístupňovanie verejnosti na území Slovenskej republiky s cieľom informovať, zabávať alebo vzdelávať širokú verejnosť".“ Podľa tohto zákona zároveň nie je publikáciou audiovizuálne dielo alebo zvukový záznam.
Predmetom evidencie publikačnej činnosti sú len také verejne publikované publikácie, ktoré sú aj verejne dostupné. Pre potreby evidencie publikačnej činnosti sú z hľadiska slovenskej legislatívy publikácie rozdelené Smernicou č. 13/2008 do približne 80 kategórii.
Typy publikácií.
Z hľadiska periodicity sa rozlišujú:
Z hľadiska originality (pôvodnosti) a druhovo-funkčnej charakteristiky:
Z hľadiska formy:

</doc>
<doc id="687788" url="https://sk.wikipedia.org/wiki?curid=687788" title="Vedecká publikácia">
Vedecká publikácia



</doc>
<doc id="687789" url="https://sk.wikipedia.org/wiki?curid=687789" title="Šľahačková princezná">
Šľahačková princezná

Šlehačková princezna (v názve reedície z roku 1994 Šľahačková princezná) je štvrtý štúdiový album Pavla Hammela a slovenskej rockovej skupiny Prúdy. Tento album v roku 1973 vydalo hudobné vydavateľstvo Supraphon. 
V roku 1994 vyšla vo vydavateľstve Pavian Records reedícia albumu na CD so slovenským názvom "Šľahačková princezná".
Album Šľahačková princezná sa vo vtedajšom Československu stal albumom roka 1973. Slová textu piesní a sprievodného hovoreného textu, ktorý číta herec Jozef Króner (ktorý v tom čase zvykol čítavať rozhlasové rozprávky na dobrú noc), napísal Kamil Peteraj. "Šľahačková princezná" je konceptuálny album o tom, že v Šľahačkovom kráľovstve žije Šľahačkový kráľ, vrabec Vševed, tri sudičky a samozrejme, krásna princezná, ktorá túži po vydaji a pravej láske, ktorá sa však každú noc mení na roztečenú šľahačku. V roku 2016 mal v réžii Jána Ďurovčíka na Novej scéne v Bratislave premiéru rovnomenný muzikál, ktorého základ tvorí obsah tohto albumu a niekoľko ďalších pridaných pesničiek.

</doc>
<doc id="687791" url="https://sk.wikipedia.org/wiki?curid=687791" title="Šlehačková princezna">
Šlehačková princezna



</doc>
<doc id="687795" url="https://sk.wikipedia.org/wiki?curid=687795" title="Vladivoj">
Vladivoj

Vladivoj (* 981?† január 1003) bol českým kniežaťom v rokoch 10021003.
Život.
Pôvod.
Vladivojov pôvod nie je jasný, no pravdepodobne bol synom Doubravky Přemyslovny a poľského kniežaťa Meška, a teda mladším bratom poľského kniežaťa a kráľa Boleslava Chrabrého. Tento predpoklad vyslovil už v roku 1895 Oswald Balzer. Iná hypotéza tvrdí, že bol zabudnutým potomkom přemyslovského rodu. Ide však iba o špekuláciu zakladajúcu sa na tom, že v danej dobe mohol na kniežacej stolec zasadnúť iba Přemyslovec.
Dúbravka Přemyslovna Meškovi porodila syna Boleslava a dcéru Dorotu, pri Vladivojovi však táto istota chýba. Zrejme však bol príbuzným Přemyslovcov a zároveň Piastovec. Meškovi synovia (prinajmenšom Boleslav Chrabrý) by boli v tom prípade z matkinej strany vnuci českého kniežaťa Boleslava I. a bratranci Boleslava III., Jaromíra a Oldřicha.
Na českom tróne.
Po úteku Boleslava III. bol Vladivoj dosadený Boleslavom Chrabrým na český kniežací stolec. Podľa kronikára Detmara Merseburského bol v Čechách prijatý "„jednomyseľne pre príbuzenstvo a veľkú sympatiu“". V Čechách však v tom čase existovali prinajmenšom dve skupiny veľmožov, z ktorých jedna bola pronemecká a druhá propoľská, pričom prvá z nich bola v danej dobe zrejme v menšine.
V novembri 1002 Vladivoj v Regensburgu prisľúbil, údajne "„v dôsledku múdrej rady“", vernosť kráľovi Henrichovi II. a odmenou dostal Čechy v léno. Stal sa tak prvým českým vladárom, ktorý si nechal Čechy udeliť od rímskeho panovníka, čo bola významná zmena pomeru českých panovníkov v Rímsko-nemeckej ríši. Rímski panovníci na základe tohto Vladivojovho úkonu v 11. a 12. storočí (až do vydania Zlatej buly sicílskej) opakovane zasahovali do nástupníctva jednotlivých kniežat z rodu Přemyslovcov. Historička Barbara Krzemieńska je toho názoru, že Boleslav Chrabrý v tejto dobe už zrejme obsadil Moravu a Vladivoj si lénnym sľubom chcel poistiť aspoň Čechy (navyše sa potom nemusel obávať Henrichova vojská).
Vladivoj razil vlastné denáre. Podľa kronikárov bol notorickým alkoholikom: „"vždy smädom trápený bol tak, že ani hodinu bez pitia trvať nemohol"“, a už začiatkom roka 1003 sa upil na smrť. Po smrti Vladivoja bol vďaka vojenskej pomoci Henricha II. na český kniežací stolec dosadený knieža Jaromír, čoskoro však musel utiecť pred Boleslavom III. a Boleslavom Chrabrým.

</doc>
<doc id="687796" url="https://sk.wikipedia.org/wiki?curid=687796" title="Ľabtuška veľká">
Ľabtuška veľká

Ľabtuška veľká ("Anthus richardi") je druh spevavca z čeľade trasochvostovité. Podľa Medzinárodnej únie na ochranu prírody a prírodných zdrojov ľabtuška veľká patrí medzi najmenej ohrozené druhy, populácia je stabilná.
Opis.
Ľabtuška veľká je spevavý vták s veľkosťou od 17 do 20 centimetrov so silným zobákom a dlhými žltými nohami. Zadný prst má nápadne dlhý pazúr, svetlý nadočnicový pás je výraznejší za okom. Sfarbená je nenápadne, v hnedých tónoch na vrchu tela a svetlejšie na bruchu a spodnej časti.
Výskyt.
Ide o sťahovavý druh, ktorý sa rozmnožuje na sibírskych lúčnych a trávnatých biotopoch a zimuje v juhovýchodnej Ázii. Podľa ornitológov sa ľabtušky veľké stali v posledných rokoch pravidelnými jesennými a zimnými návštevníkmi aj v západnej Európe.
Slovensko.
Ľabtuška veľká bola prvýkrát pozorovaná v septembri 2022 v Chránenom vtáčom území Poiplie na poliach pri obci Mikušovce. V roku 2023 bolo pozorovanie uznané Faunistickou komisiou SOS/BirdLife Slovensko a druh bol oficiálne zaradený do zoznamu vtákov Slovenska. 
Externé odkazy.
 

</doc>
<doc id="687799" url="https://sk.wikipedia.org/wiki?curid=687799" title="Guvernorát Asjút">
Guvernorát Asjút



</doc>
<doc id="687802" url="https://sk.wikipedia.org/wiki?curid=687802" title="Dinara">
Dinara

Dinara alebo Dinara planina môže byť:
Dinara môže byť aj:

</doc>
<doc id="687804" url="https://sk.wikipedia.org/wiki?curid=687804" title="Hydroxid tálny">
Hydroxid tálny

Hydroxid tálny je hydroxid tália, v ktorom je tálium v oxidačnom stave +I.
Hydroxid tálny je toxický.
Syntéza.
Hydroxid tálny vzniká po rozklade etoxidu tálneho vo vode:
 C2H5OTl + H2O → TlOH + C2H5OH
Takisto je možné ho získať priamo reakciou tália s etanolom a kyslíkom:
 4 Tl + 2 C2H5OH + O2 → 2 C2H5OTl + 2 TlOH
Ďalším spôsobom je reakcia síranu tálneho s hydroxidom bárnatým:
 Tl2SO4 + Ba(OH)2 → 2 TlOH + BaSO4
Vlastnosti.
Hydroxid tálny je silný hydroxid, ktorý sa disociuje na tálny katión, Tl+, a hydroxidový anión, OH-. Disociačná konštanta (Kb) TlOH je asi 0,15, čo odpovedá pKb = 0,8. Katión Tl+ sa podobá na katióny ťažších alkalických kovov a na strieborný katión.
Použitie.
Hydroxid tálny je možné použiť pri Suzukiho reakcii na aktiváciu organických zlúčenín bóru a ako zásadu. Toxicita hydroxidu tálneho však viedla k náhrade tejto zásady za iné alternatívy.

</doc>
<doc id="687807" url="https://sk.wikipedia.org/wiki?curid=687807" title="Zámčisko (vrch v Kozích chrbtoch)">
Zámčisko (vrch v Kozích chrbtoch)

Zámčisko () je vrch v Kozích chrbtoch. Leží nad Kvetnicou, približne južne od Popradu. 
Poloha.
Nachádza sa vo východnej časti Kozích chrbtov, v geomorfologickom podcelku Dúbrava. Leží v Prešovskom kraji, v okrese Poprad a zasahuje na katastrálne územie mesta Poprad a obcí Gánovce a Hranovnica. Najbližším sídlom je na severozápadnom úpätí ležiaca Kvetnica, južným smerom sa nachádza Spišské Bystré a Hranovnica, severným Gánovce, Poprad a Spišská Teplica.
Opis.
Zámčisko leží v hlavnom hrebeni medzi Krížovou () a Dubinou (). Kozie chrbty sú v tejto časti široké iba približne a ich hrebeň sa smerom k východu postupne znižuje. Východným smerom dominuje Dubina (), severným sa nad Popradskú kotlinu vypínajú Východné Tatry, západným sa nachádza Malý Smolník (), Krížová (), Krížový vrch () a Krížna () a južným Koreň (), Človečia hlava (), Zbojnícka (), Vysoká () a Baba (). Oblasť patrí do povodia rieky Hornád, kde vodu zo severnej časti odvádza Gánovský potok a z južnej kratšie nepomenované vodné toky. Na vrchol vedie značený turistický chodník z blízkej Kvetnice. Na západnom úbočí je kameňolom a juhovýchodné svahy patria do národnej prírodnej rezervácie Hranovnická dubina. Na vrchole stojí telekomunikačný vysielač a západným úbočím prechádza cesta I/66 z Popradu do Vernára a Telgártu.
Výhľady.
Vrchol pokrýva nesúvislý lesný porast s mnohými odlesnenými plochami, ktoré umožňujú obmedzený rozhľad. Z vhodných lokalít je tak možné pozorovať Popradskú a Hornádsku kotlinu, no najmä okolité vrcholy Kozích chrbtov, Západné i Východné Tatry, Levočské vrchy, Branisko, Volovské vrchy, Slovenský raj a Nízke Tatry.

</doc>
<doc id="687808" url="https://sk.wikipedia.org/wiki?curid=687808" title="Izobutén">
Izobutén

Izobutén, triviálny názov izobutylén, je uhľovodík so štyrmi atómami uhlíka. Je to vetvený alkén a je to jeden zo štyroch izomérov buténu. Je to bezfarebný horľavý plyn, ktorý je významný v priemysle.
Výroba.
Izobutén je najreaktívnejším izomérom buténu, čo sa využíva pri jeho separácii od ostatných buténov. Izobutén sa prevedie na nejaký derivát (typicky hydratáciou), vyseparuje od zmesi buténov a potom sa prevedia naspäť na izobutén pre ďalšie použitie.
Izobutylén vysokej kvality sa zvyčajne získava dehydratáciou "terc"-butanolu ("t"-BuOH) alebo katalytickou dehydrogenáciou izobutánu (pomocou procesu Catofin alebo jemu podobných). 
Izobutylén je vedľajší produkt eténolýzy diizobutylénu, ktorou vzniká neohexén:
 (CH3)3C-CH=C(CH3)2 + CH2=CH2 → (CH3)3C-CH=CH2 + (CH3)2C=CH2
Metyl"terc"-butyléter (MTBE) a etyl"terc"-butyléter (ETBE), ktoré sa pridávajú do benzínu, sa vyrábajú z metanolu a etanolu reakciou s izobuténom, a to buď priamo (s izobuténom pochádzajúcim z dehydratácie "t"-BuOH), alebo v prúde buténov pochádzajúcom z rafinérie. Izobutén sa v týchto prúdoch zvyčajne od ostatných alkénov pred reakciou neseparuje, pretože je jednoduchšie od seba oddeliť étery od ostatných buténov až po reakcii. Veľmi čistý izobutén je možné získať i zahriatím MTBE na vysokú teplotu a následnou destiláciou z metanolu.
Použitie.
Izobutén sa používa pri výrobe rôznych produktov. Izooktán, prídavok do paliva, vzniká alkyláciou izobuténu s butánom alebo dimerizáciou izobuténu, ktorou vzniká diizobutylén, ktorý sa potom hydrogenuje za vzniku izooktánu. Izobutén sa využíva i pri výrobe metakrylaldehydu a kyseliny metakrylovej. Izobutén sa používa i na výrobu izoprénu. Polymerizáciou izobuténu vzniká polyizobutylén alebo pri kopolymerizácii s izoprénom vzniká butylkaučuk. Friedel-Craftsovou alkyláciou fenolov s izobutylénom vznikajú antioxidanty, ako sú butylovaný hydroxytoluén a butylovaný hydroxyanizol.
"terc"-butylamín sa komerčne vyrába amináciou izobutylénu s využitím zeolitových katalyzátorov:
 NH3 + CH2=C(CH3)2 → H2NC(CH3)3
Z izobuténu sa vyrába i "terc"-butanol, ktorý sa používa ako rozpúšťadlo. Reakciou "terc"-butanolu s kovovým draslíkom vzniká "terc"-butoxid draselný, ktorý sa používa ako silná nenukleofilná báza v organickej syntéze.
Bezpečnosť.
Izobutén je veľmi horľavý plyn.

</doc>
<doc id="687809" url="https://sk.wikipedia.org/wiki?curid=687809" title="Katarína Slobodová Nováková">
Katarína Slobodová Nováková

Prof. Mgr. Katarína Slobodová Nováková, PhD. (* 1979, Smolenice) je slovenská etnologička, vysokoškolská pedagogička a univerzitná profesorka. Od roku 2022 pôsobí ako rektorka na Univerzite sv. Cyrila a Metoda v Trnave (UCM). Patrí medzi významných odborníkov v oblasti etnológie na Slovensku. Predtým, než sa stala rektorkou UCM, pôsobila od roku 2014 ako dekanka Filozofickej fakulty (FF) UCM v Trnave.
Profesijný život.
Slobodová Nováková študovala na Univerzite Konštantína Filozofa v Nitre, kde získala magisterský titul z odborov národopis a učiteľstvo všeobecnovzdelávacích predmetov/história. Svoje doktorské štúdium absolvovala v Ústave etnológie SAV v Bratislave a habilitačné konanie mala opäť na svojej alma mater, Univerzite Konštatína Filozofa v Nitre. Tituly doktor i docent získala v odbore etnológia. Najvyšší pedagogicko-akademický titul profesor jej bol udelený v roku 2021 na UCM v študijnom odbore historické vedy.
Aktuálne pôsobí ako profesorka na Katedre etnológie a mimoeurópskych štúdií (KETNO) na FF UCM v odbore historické vedy, v študijnom programe etnológia a mimoeurópske štúdiá. Je spoluzabezpečujúcim učiteľom študijného programu etnológia a mimoeurópske štúdiá, odbor historické vedy, pre stupeň Bc., Mgr., PhD., habilitačné a inauguračné konania. Od roku 2022 pôsobí ako rektorka UCM.
Počas svojich štúdií navštívila alebo spolupracovala s mnohými zahraničnými univerzitami a pracoviskami, napríklad v Kazachstane, Rumunsku, Rusku, Ománe, Kanade či Iraku.
Vedeckovýskumná činnosť.
Vo vedeckej oblasti sa sústreďuje najmä na tradičnú agrárnu kultúru so zameraním na vinohradníctvo, vinárstvo, pastierstvo, transport či dopravu a na kulinárnu kultúru. Zaoberá sa aj kolektivizáciou poľnohospodárstva a transformačnými procesmi, etnojazykovou revitalizáciou a etnolingvistikou. Skúma minority na Slovensku a v Európe, regionálnu kultúru, kultúrne dedičstvo a venuje sa aj etnopedagogike. Je členkou niekoľkých domácich, ale aj medzinárodných mimovládnych orgánov a organizácií, medzi ktoré patria napríklad Národopisná spoločnosť Slovenska, Česká národopisní společnost a revízna komisia Slovenských vedeckých spoločností.

</doc>
<doc id="687811" url="https://sk.wikipedia.org/wiki?curid=687811" title="Veľká cena Singapuru 2022">
Veľká cena Singapuru 2022

Veľká cena Singapuru 2022 (angl. Formula 1 Singapore Airlines Singapore Grand Prix 2022) sa uskutočnila 2. októbra 2022 na pretekárskom okruhu Marina Bay Street Circuit v mestskom štáte Singapur. Boli to sedemnáste preteky sezóny 2022 Majstrovstiev sveta Formule 1 a prvá Veľká cena Singapuru od roku 2019, potom ako predchádzajúce dva ročníky boli zrušené kvôli pandémii koronavírusu.
Pred Veľkou cenou Singapuru oznámila Formula 1 svoj kalendár pretekov na sezónu 2023 s rekordným počtom 24 Veľkých cien, vrátane návratu do Číny a Kataru, ako aj prvej Veľkej ceny Las Vegas od roku 1982. Bolo tiež potvrdené, že počnúc sezónou 2023 sa bude každoročne konať šesť šprintových pretekov. Zároveň bolo oznámené, že Veľká cena Monaka bude súčasťou kalendára až do roku 2025.
Yuki Tsunoda a Guanyu Zhou boli svojimi tímami Scuderia AlphaTauri a Alfa Romeo Racing potvrdení aj pre sezónu 2023, takže za ne budú pretekať aj v nasledujúcej sezóne.
Fernando Alonso sa na Veľkej cene Singapuru zúčastnil svojich 351. pretekov, čím prekonal rekord v počte štartov na Veľkej cene, ktorý držal Kimi Räikkönen. Po tom, čo musel zo zdravotných dôvodov vynechať Veľkú cenu Talianska, sa Alexander Albon vrátil do kokpitu na tieto preteky.
Max Verstappen viedol pred pretekmi v priebežnom poradí jazdcov pred Charlesom Leclercom a Sergiom Pérezom.
Priebeh kvalifikácie.
Charles Leclerc získal pole position pred Sergiom Pérezom a Lewisom Hamiltonom vo veľmi tesnej kvalifikácií, keď prvú trojicu delilo len 0,054 sekundy. Max Verstappen skončil až ôsmy po tom, čo musel prerušiť svoje rýchle kolo, pretože inak by nemal dostatok paliva na technickú kontrolu FIA, čo by malo za následok jeho diskvalifikáciu.
Priebeh pretekov.
Sergio Pérez vyhral Veľkú cenu pred oboma jazdcami tímu Ferrari Charlesom Leclercom a Carlosom Sainzom. Pre mexického pretekára to bolo druhé víťazstvo v sezóne a celkovo štvrté v kariére.
Kvôli silnému dažďu musel byť štart pretekov odložený o viac ako hodinu. Keď prestalo pršať, preteky napokon odštartovali. V čase štartu bola trať ešte čiastočne veľmi mokrá, čiastočne vlhká a klzká. Najlepšie si s tým poradil Sergio Pérez, ktorý na štarte predbehol Charlesa Leclerca, Carlos Sainz sa tiež posunul o jednu pozíciu na tretie miesto. Líder svetového šampionátu Max Verstappen naopak zle odštartoval a klesol až na 12. miesto. V týchto náročných podmienkach bolo mimoriadne ťažké predbiehať a vodiči boli mimoriadne blízko k incidentom, ako sú kolízie a nehody. V 9. kole sa po kolízii medzi Guanyu Zhou a Nicholasom Latifim prvýkrát objavilo na trati bezpečnostné vozidlo. Verstappen sa medzitým posunul na deviate miesto.
V 20. kole museli byť preteky opäť neutralizované po tom, čo Fernando Alonso musel odstaviť svoj monopost Alpine na trati kvôli poruche motora. George Russell to využil a ako prvý jazdec prezul na pneumatiky do sucha, keďže trať čím ďalej tým viac osychala. Angličan mal spočiatku vážne problémy udržať svoje auto na trati, ale približne od 30. kola sa jeho časy výrazne zlepšili a patril k najrýchlejším jazdcom v celom poli. To nezostalo bez povšimnutia, a tak čoraz viac tímov prikazovalo svojim jazdcom, aby išli do boxov na výmenu pneumatík. Po zastávkach v boxoch zostali Pérez, Leclerc a Sainz na prvých troch miestach.
V 35. kole muselo na trať druhýkrát vyjsť bezpečnostné vozidlo, pretože Yuki Tsunoda mal nehodu; preteky pokračovali v 39. kole. Verstappen, ktorý bol medzitým piaty, pri snahe predbehnúť Landa Norrisa pred ním nedobrzdil, takže sa musel vrátiť na trať cez výbehovú zónu a klesol o niekoľko miest. Poradie na čele zostalo nezmenené. V 43. kole sa aktivoval predbiehací systém DRS. Charles Leclerc, ktorý za Pérezom zaostával o necelú sekundu, ho od tohto momentu dostal pod silný tlak, ale Mexičan dokázal odraziť všetky útoky svojho monackého súpera a po jazdeckej chybe jazdca Ferrari sa mu dokonca vzdialiť. Po dosiahnutí časového limitu 2 hodín boli preteky ukončené mávnutím šachovnicovej vlajky. Jazdec Red Bullu Sergio Pérez vyhral preteky s náskokom 7.5 sekundy pred Charlesom Leclercom, a Carlosom Sainzom. Ani následný päťsekundový trest pre Péreza za priestupok počas reštartu za bezpečnostným vozidlom nezmenil výsledok.
Max Verstappen skončil siedmy a Lewis Hamilton, ktorý štartoval z tretieho miesta, deviaty po niekoľkých jazdeckých chybách vrátane nehody v 33. kole, pri ktorej si poškodil predné krídlo.
Výsledky.
Kvalifikácia.
Poznámky:
Preteky.
Poznámky:

</doc>
<doc id="687813" url="https://sk.wikipedia.org/wiki?curid=687813" title="Marketing Miner">
Marketing Miner

Marketing Miner je SaaS (Softver as a service) nástroj, ktorý sprostredkováva marketingovým špecialistom (predovšetkým so zameraním na optimalizáciu pre vyhľadávače ) získavanie dát, dôležitých pre ich rozhodovanie v oblasti online marketingu . Nástroj (a rovnomenný startup) založil v roku 2015 Filip Podstavec.
História a vývoj.
Pôvodne sa nástroj nazýval Podstavec Tools a vznikol ako jednoduchá sada API (Application Programming Interface), ktorú poskytoval Filip Podstavec zadarmo kolegom v odbore. Táto sada API sa postupne rozšírila do povedomia konzultantov, čím vzniklo vyťaženie serverov, na ktorých API bežala. To dalo za vznik prvej verzii Marketing Mineru v roku 2015, ktorá bola zadarmo. Počas prvých týždňov až mesiacov existencie novej verzie (ktorá štartovala od nuly v roku 2015) získal Marketing Miner podľa webu TyInternety.cz stovky nových používateľov z radov českých a slovenských SEO špecialistov. 
Neskôr sa pri náraste používateľov najskôr spoplatnila prvá verzia a následne vytvorila verzia 2.0 (aktuálna), ktorá už beží v cloude. 
Štruktúra a funkcie.
Marketing Miner je možné rozdeliť do 3 nasledujúcich celkov podľa možností získavania dát v nástroji:
Profilery.
Profilery slúžia na získanie dát o hľadanosti kľúčových slov, domén alebo URL.
Projekty.
Projekty slúžia na pravidelné získavanie dát o monitoringu zmienok obchodnej značky, meranie pozícií vo vyhľadávačoch a monitoring spätných odkazov.
Reporty.
Reporty slúžia na hromadné získavanie dát o hľadanosti kľúčových slov alebo na kontrolu indexácie URL adries. 

</doc>
<doc id="687814" url="https://sk.wikipedia.org/wiki?curid=687814" title="Dráč Júliin">
Dráč Júliin

Dráč Júliin () je ker z rodu dráč ("Berberis"), z čeľade dráčovité ("Berberidaceae"). Dráč objavil pri svojich cestách do Číny britský botanik a cestovateľ Ernest Wilson a do Európy ho introdukoval roku 1900. Čoskoro získal veľkú popularitu, pretože je jedným z mála skutočne odolných vždyzelených dráčov. Okrem pozoruhodnej textúry listov je ker zaujímavý aj v období zrelosti svojimi modrosivými oinovatenými plodmi. 
Opis.
Dráč Júliin je rozložito rozkonárený ker, ktorý dorastá do výšky 2 m. Je to veľmi dekoratívna drevina s protistojnými, kožovitými, zvrchu tmavo lesklo zelenými a naspodku výrazne svetlejšími listami. Listy bývajú zoskupené až po päť v jednom zväzku, sú krátkostopkaté, podlhovasto kopijovité, na obvode ostito zúbkaté, dlhé 50 až 70 mm a široké 8 až 15 mm. Pokiaľ nezasiahnu tuhé mrazy, prežívajú listy na kre viac ako jednu vegetačnú sezónu. Listy starších ročníkov sa pritom farebne výrazne líšia od mladých listov. 
Kvety s priemerom do 6 mm sú žlté, v strapcoch (až po 15), na stopke dlhej 8 až 15 mm. Plody sú do 10 mm dlhé, oválne, modré bobule. Niektorým ľuďom je nepríjemný zápach kvetov. Zato pre hmyz je veľmi príťažlivý. Hmyz nalietava na medníky umiestnené „na dne“ kvetu, pritom sa obtrie o tyčinky, ktoré reagujú na dotyk a po podráždení sa prudko sklápajú dovnútra. Tým sa zabezpečuje prenos peľu hmyzom. Akcie tyčiniek možno umelo vyvolať ihlou. 
Mladé konáriky sú slabo hranaté, žltkasto sivohnedé a sú vyzbrojené tvrdými a veľmi ostrými tŕňmi, dlhými až 40 mm. Drevo je žlté, pri tomto druhu nápadnejšie ako pri ostatných dráčoch, preto dráč Júliin nazývajú aj dráč žltodrevený. 
Rozšírenie.
Dráč Júliin je na Slovensku len pestovaný. Jeho pôvodným areálom je stredná Čína, odkiaľ bol privezený a v roku 1900 introdukovaný do Európy. 
Ekológia.
Dráč Júliin rastie predovšetkým v miernych biómoch. 
Význam a využitie.
Medzi dráčmi je viac ako dvadsať druhov vždyzelených alebo poloopadavých druhov. V západných záhradách a parkoch sa však najviac osvedčil dráč Júliin. Vhodný je na skupinové výsadby a živé ploty. Ostne dráčov sú však dosť nebezpečné. Nemali by sa preto vysádzať v blízkosti detských ihrísk. V kultúrnom poraste sa druh dobre rozmnožuje semenami. 
Hrozby a choroby.
Dráč Júliin nemá veľa prirodzených škodcov. Jedným, ktorý je dobre známy, je roztoč druhu "Aceria caliberberis". Napadá všetky nadzemné orgány hostiteľa – listové aj kvetné púčiky, rozvíjajúce sa listy, stonku, nové výhonky a neskôr aj plody. Larva si v napadnutých pletivách vytvára malú komôrku (hálku) podobnú opuchu, ktorá navonok nie je viditeľná. V nej neskoršie žije aj dospelý jedinec. Pri veľkom výskyte škodcov môže dôjsť k rôznym deformáciám rastliny.

</doc>
<doc id="687820" url="https://sk.wikipedia.org/wiki?curid=687820" title="Hríb šaštínsky">
Hríb šaštínsky



</doc>
<doc id="687821" url="https://sk.wikipedia.org/wiki?curid=687821" title="Hríb slovenský">
Hríb slovenský



</doc>
<doc id="687823" url="https://sk.wikipedia.org/wiki?curid=687823" title="Depo Jurajov dvor">
Depo Jurajov dvor

Depo Jurajov dvor je depo v Bratislave, v mestskej časti Nové Mesto, v lokalite Jurajov dvor, ktoré prevádzkuje DPB. Depo je 2. prevádzky - divízie Autobusy (2DPA) a 1. prevádzky - divízia Električky (1DPE). Z depa sú vypravované električkové a autobusové linky do celého mesta okrem električkovej linky , ktorá je vypravovaná z Depa Krasňany. V areáli depa sa nachádza plniaca stanica CNG.
Vypravované linky:
Vozidlový park.
Vo vozidlovom parku Depa Jurajov dvor sa nachádza 6 typov električiek a 9 typov autobusov, ktoré denne vypravuje (stav k 02.2024):

</doc>
<doc id="687824" url="https://sk.wikipedia.org/wiki?curid=687824" title="Scottish Ballet">
Scottish Ballet

Scottish Ballet je škótsky národný baletný súbor. Sídli v meste Glasgow.
História.
Súbor bol pôvodne založený v roku 1957 ako Western Theatre Ballet. Zakladateľmi boli Peter Darrell a Elizabeth West. Súbor sídlil v anglickom Bristole ako prvý regionálny súbor v štáte. Darrell sa stal hlavným choreografom a súbor sa zaoberal aj kontroverznými témami ako drámou v domácnosti, homosexualitou (Darrell bol sám gay v časom keď to bolo v Škótsku nelegálne) a vraždou. V roku 1969 Scottish Arts Council súbor pozval do Glasgowa a pod názvom Scottish Theatre Ballet sa stal národným súborom. Svoje súčasné meno, Scottish Ballet, nesie od roku 1972.
Po presune do Glasgowa súbor spájal experimentálne produkcie s populárnymi. Darrell bol umeleckým šéfom do svojej smrti v roku 1987. Galina Samsova, umelecká šéfka od roku 1991, zvýšila dôraz na klasické diela. Ashley Page, neskorší umelecký šéf, priniesol súčasný tanec a zároveň radikálnu modernizáciu klasických diel.
Súčasnosť.
Súčasným umeleckým šéfom je od roku 2012 Christopher Hampson. Orchester Scottish Ballet Orchestra pozostáva z takmer 70 hudobníkov, účinkujúcich približne 20 týždňov v roku. 
Repertoár.
V roku 2022 súbor ponúkal tento repertoár:
Tanečníci.
V septembri 2022 sú vedúcimi tanečníkmi (principal dancers):

</doc>
<doc id="687828" url="https://sk.wikipedia.org/wiki?curid=687828" title="Western Theatre Ballet">
Western Theatre Ballet



</doc>
<doc id="687829" url="https://sk.wikipedia.org/wiki?curid=687829" title="Scottish Theatre Ballet">
Scottish Theatre Ballet



</doc>
<doc id="687835" url="https://sk.wikipedia.org/wiki?curid=687835" title="Komanč">
Komanč

Komanč môže byť:

</doc>
<doc id="687838" url="https://sk.wikipedia.org/wiki?curid=687838" title="Rígeľ (vrch v Kozích chrbtoch)">
Rígeľ (vrch v Kozích chrbtoch)

Rígeľ () je vrch v Kozích chrbtoch. Leží nad osadou Svarín, približne východne od Liptovského Hrádku. 
Poloha.
Nachádza sa v západnej časti Kozích chrbtov, v geomorfologickom podcelku Važecký chrbát. Leží v Žilinskom kraji, v okrese Liptovský Mikuláš a na katastrálnom území obce Hybe. Najbližšími sídlami sú južne ležiaca osada Svarín, západne situovaná Kráľova Lehota a severne ležiace Hybe. Vrch je súčasťou ochranného pásma Národného parku Nízke Tatry.
Opis.
Rígeľ je súčasťou hlavného hrebeňa a je jeho najzápadnejším vrcholom. Západným smerom sa nachádza Kameň (), Vachtárová () a Mních (), južným Milkovo (), Pukanec (), Vysoké () a Pálenica (), východným Turková (), Hošková () a Petráňová () a severným sa nad Liptovskou kotlinou čnejú štíty Západných Tatier s dominantnou Bystrou (). Masív patrí do povodia Váhu, pričom voda zo severných svahov odteká do Bieleho Váhu a z južných do Čierneho Váhu. Na vrchol nevedie značený turistický chodník.
Výhľady.
Vrcholovú časť pokrýva súvislý les, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Kozích chrbtov a blízkych Nízkych Tatier, no tiež Chočské vrchy, Západné a Vysoké Tatry, ako aj Liptovskú kotlinu.
Prístup.
Na vrchol nevedie značená trasa, preto prístup je možný lesom zo Svarína alebo Hýb.

</doc>
<doc id="687839" url="https://sk.wikipedia.org/wiki?curid=687839" title="Doplňujúce obecné voľby v rokoch 1936 a 1937">
Doplňujúce obecné voľby v rokoch 1936 a 1937

Išlo o voľby do obecných zastupiteľstiev, ktoré československá vláda vypísala v mestách a obciach, v ktorých volebné obdobie vypršalo po termíne riadnych volieb v rokoch 1931/1932 alebo doplňujúcich obecných volieb v roku 1935. Uskutočnili sa vo viacerých termínoch. Prvýkrát sa volilo 7. júna 1936. Jednalo sa o 400 obcí, z toho 36 na Slovensku. Druhé kolo prebehlo 6. decembra 1936, kedy sa mal volebný akt previesť v 263 obciach, z toho na Slovensku len v 16. V roku 1937 sa na Slovensku volilo v Košiciach.
Vo viacerých obciach voľby neprebehli a mandáty sa rozdelili na základe dohody miestnych pobočiek politických strán. V obci Rimavské Zalužany obsadila agrárna strana (RSZML) 7 mandátov, sociálna demokracia (ČSSD) - 4 mandáty a ľudáci (HSĽS) 1 mandát. V Nedožeroch obsadili ľudáci 8 mandátov a agrárna strana 7 mandátov. V Lome nad Rimavicou získala HSĽS 15 mandátov, ČSSD 2 a RSZML 1. 

</doc>
<doc id="687840" url="https://sk.wikipedia.org/wiki?curid=687840" title="Konzervatívec">
Konzervatívec

Konzervatívec môže byť:

</doc>
<doc id="687841" url="https://sk.wikipedia.org/wiki?curid=687841" title="Spiatočník">
Spiatočník

Spiatočník môže byť:

</doc>
<doc id="687843" url="https://sk.wikipedia.org/wiki?curid=687843" title="Milenec">
Milenec



</doc>
<doc id="687844" url="https://sk.wikipedia.org/wiki?curid=687844" title="Fundamentalista">
Fundamentalista

Fundamentalista môže byť:

</doc>
<doc id="687845" url="https://sk.wikipedia.org/wiki?curid=687845" title="Amant">
Amant



</doc>
<doc id="687849" url="https://sk.wikipedia.org/wiki?curid=687849" title="Maya Rudolphová">
Maya Rudolphová

Maya Khabira Rudolphová (neprechýlene Maya Khabira Rudolph; * 27. júl 1972, Gainesville, Florida, USA) je americká komička, herečka a speváčka.
Detstvo a mladosť.
Rudolphová sa narodila v Gainesville na Floride do umeleckej rodiny. Jej matka bola Afroameričanka a jej otec je aškenázsky Žid. Jej prastarý otec, sa narodil vo Vilniuse v Litve, zmenil si priezvisko z „Rudashevsky“ na „Rudolph“ a bol jedným zo zakladajúcich členov Kongregácie Beth Shalom, konzervatívnej židovskej synagógy v štvrti Squirrel Hill v Pittsburghu v Pensylvánii. Rudolphovou krstnou mamou bola R&amp;B speváčka Teena Marie. V mladom veku, sa spoločne s rodičmi a mladším bratom, presťahovali do Los Angeles. 
V roku 1990 Rudolphová promovala na Crossroads School v Santa Monice v Kalifornii, kde sa spriatelila so spolužiakmi Gwyneth Paltrow a Jackom Blackom. Navštevovala Kalifornskú univerzitu. V roku 1995 ukončila bakalársky titul v odbore fotografia.
Kariéra.
Rudolphová bola v improvizačnej skupine Groundlings, kde sa stretla s budúcim členom obsadenia, Saturday Night Live, Willom Forteom. Pripojila sa k obsadeniu Saturday Night Live ako hlavná účastníčka, v posledných troch epizódach sezóny 1999-2000 a pokračovala až do roku 2007. 
Tiež účinkovala vo viacerých epizódnych rolách v televíznych seriáloch. Jej prvá významná filmová rola prišla v roku 2006 vo filme "Zajtra nehráme!" V roku 2011 si zahrala v kritikmi oceňovanom filme "Družičky" a o rok neskôr, sa pripojila k hereckému obsadeniu, ako Christina Applegate, či Will Arnett, v televíznom seriály "Up All Night". 
V roku 2015 si zahrala po boku Roba Lowea, v televíznom seriály "Podvodník" a v rovnakom roku, si zahrala aj vo filme, "Maggie má plán".
V roku 2018 hrala v komédii "Pozri, Mupet, kto tu vraždí"! a v rovnakom roku, tiež hrala jednu z hlavných úloh, v televíznom seriály "Forever", po boku Freda Armisena. V roku 2019 dabovala v animovanom filme, "LEGO príbeh 2" a v televíznom seriály "Big Mouth", kde bola tiež ocenená cenou Primetime Emmy za najlepší dabing.
V roku 2022 bude Rudolphová stvárňovať postavu Malvinu Monroe, vo filme "Disenchanted", čo je pokračovaním Disneyho filmu "Začarovaní", z roku 2007.
Súkromný život.
Rudolphová je vydatá, za Paula Thomasa Andersona a spolu majú štyri deti. 

</doc>
<doc id="687850" url="https://sk.wikipedia.org/wiki?curid=687850" title="Maya Rudolph">
Maya Rudolph



</doc>
<doc id="687854" url="https://sk.wikipedia.org/wiki?curid=687854" title="Náboženstvo v Afrike">
Náboženstvo v Afrike

Náboženstvo v Afrike pozostáva najmä z kresťanstva, islamu a tradičných náboženstiev. Podľa štatistík je v Afrike 49 % kresťanov (veľkého množstva denominácií s väčšinou katolíkov) a 42 % moslimov (prevažne sunnitov, nemalá množina je nekonfesných, menšina šiitov ). V Afrike však existuje neprehliadnuteľné množstvo tradičných náboženstiev akými sú vodun, bori, jorubské náboženstvo, zulu, odinala a ďalšie. Náboženský život v Afrike je komplexný, podľa afrikanistu a religionistu Ondreja Havelku existuje najmä v subsaharskej Afrike viacpočetná náboženská identita i rôzne formy náboženských eklekticizmov a synkretizmov (napr. synkretizmus vodunu a kresťanstva ). Rozšírené je tiež africké čarodejníctvo a religiózne fenomény ako Nkisi Nkondi a podobé. Aj v rámci tradičných náboženstiev existuje veľké množstvo menších lokálnych kultov ako napr. Heviosso v beninskom vodune.
Tradičné africké náboženstvo.
Tradičné africké náboženstvo je súhrnné označenie pre rôzne predstavy a praktiky domorodých Afričanov. Ide o množstvo odlišných náboženských tradícií, ktoré sa zároveň vzájomne ovplyvňovali, ktorým je však spravidla spoločná viera v najvyššiu bytosť – spravidla pasívne nebeské božstvo, praktizovanie posadnutosti duchov či bohov a významný kult predkov. Výrazný je vplyv domorodých tradícií v rôznych synkretických a ľudových predstavách. S tradičného náboženstva tiež vo veľkej miere vychádza afroamerické náboženstvo ako je vúdú alebo kandomble.

</doc>
<doc id="687855" url="https://sk.wikipedia.org/wiki?curid=687855" title="Dráč obyčajný">
Dráč obyčajný

Dráč obyčajný () je najrozšírenejší európsky a na Slovensku jediný pôvodný zástupca rodu dráč ("Berberis"), z čeľade dráčovité ("Berberidaceae"). Je to drevina slnných teplých strání a pastvísk, ker s tŕňovitými konárikmi a tvrdým žltým drevom. 
Opis.
Dráč obyčajný je riedky ker s nepravidelnou korunou, vysoký 1 až 3 m, s hladkou kôrou, svetlosivými alebo žltohnedými konárikmi a žltým drevom. Listy sú striedavé, na konárikoch premenené na troj až päťdielne tŕne, dlhé 10 až 15 mm. Listy sú tuhé, obrátene vajcovité až okrúhlo elipsovité, dlhé 25 až 55 mm, pílkovité, často s drobnými ostňami na okrajoch. 
Kvety rastú na skrátených konárikoch, v ovisnutých mnohokvetých strapcoch dlhých 3 až 5 cm, s 15 až 30 kvetmi. Sú žlté a intenzívne voňajú. Korunných lístkov je šesť, sú dlhé 5-6 mm, sú žlté, pologuľovité a usporiadané v dvoch kruhoch. Kališné lístky sú šesť, v dvoch kruhoch, sú žltej farby, na báze s 2 žľaznatými hrbolkami. Piestik je jeden, tyčiniek je šesť, v dvoch kruhoch a reagujú na pohyb. Plodom je podlhovastá, do 10 mm dlhá, červená, kyslá bobuľa. Semená sú po dve (vzácne tri), dlhé 4 až 6 mm. 
Rozšírenie.
Prirodzený areál výskytu dráča obyčajného je stredná a južná Európa, okrem pobrežných častí a ostrovov, Ukrajina, južné Rusko, Kaukaz, Malá Ázia, severozápadný Irán. Malé areály sú na Kryme a Pyrenejskom polostrove. Na Slovensku je najrozšírenejší v Slovenskom krase a na Podunajskej nížine. Inde je zriedkavejší. V minulosti bol pravdepodobne oveľa hojnejší aj v iných oblastiach, ale ako medzihostiteľa hrdze obilnej "Puccinia graminis" ho v poľnohospodárskych oblastiach museli ničiť. 
Zatiaľ čo rad dráčotvarých ("Berberidales") má pomerne dlhý fylogenetický vek, zasahuje až do kriedového útvaru druhohôr, našli sa odtlačky vlastných dráčovitých až vo vrstvách z neskorých treťohôr.
Ekológia.
Dráč obyčajný rastie na slnných stráňach, pasienkoch, okrajoch lesov a viníc, tiež vo svetlých lesoch, je súčasťou opadavých krovitých spoločenstiev. Vyhovujú mu pôdy piesočnaté až hlinité, na vápencoch, dolomitoch, zlepencoch, flyši, vzácne na andezite. Vyskytuje sa od pahorkatín po podhorský vegetačný stupeň, vzácne vyššie. Na Slovensku najvyššie zaznamenaný výskyt vo výške 1200 m n.m. Kvitne v máji až júni.
Význam a využitie.
Dráč obyčajný je stará liečivá rastlina, obsahujúca viacero alkaloidov, predovšetkým berberín, oxyacantín a bermanin, najmä v kôre. Ta pôsobí v malých dávkach ako preháňadlo, močopudne, žlčopudne, vo veľkých dávkach však môže spôsobiť ochrnutie pohybových a dýchacích centier. Pestoval sa tiež pre svoje plody, červené podlhovasté bobule, obsahujúce malé množstvo vitamínu C a organické kyseliny. V kožiarskom priemysle sa plody a kôra dráča používali na farbenie na žlto. Má jemné, tvrdé a žlté drevo, ktoré je vhodné na rôzne stolárske a rezbárske práce. 
Hrozby a choroby.
Hrdza obilná, ktorá je spôsobovaná hubovým patogénom "Puccinia graminis" je všeobecne známa choroba pšenice a jačmeňa. V západnej Európe sa po mnohých desaťročiach neprítomnosti choroba začala znovu objavovať v roku 2013, pričom sporadické ohniská hrdze boli hlásené v Nemecku, Švédsku a Dánsku. V tom istom roku bola vo Veľkej Británii objavená pšenica infikovaná touto nákazou, čo znamenalo prvý výskyt choroby za viac ako 60 rokov. V roku 2016 bolo zaznamenané oveľa väčšie ohnisko na Sicílii. Skúmaním nového výskytu, ktorý sa objavil v roku 2019 vo východnom Anglicku sa zistilo, že infikované obilie rástlo vedľa živého plota tvoreného dračom obyčajným, ktorý bol tiež postihnutý nákazou. Na základe analýzy DNA sa potvrdila prítomnosť hubových patogénov u oboch rastlín, pričom infekcia najpravdepodobnejšie pochádzala práve od neho. Na Slovensku bolo v minulom storočí nariadené v poľnohospodárskych oblastiach jeho ničenie spolu aj s mahóniou cezmínolistou. 

</doc>
<doc id="687856" url="https://sk.wikipedia.org/wiki?curid=687856" title="Hráč (Pavol Hammel)">
Hráč (Pavol Hammel)

Hráč je piaty spoločný štúdiový album Pavla Hammela a slovenskej rockovej skupiny Prúdy. Tento album v roku 1975 vydalo hudobné vydavateľstvo Opus. 
Na reedícii albumu na CD z roku 1996 vyšla vo vydavateľstve Bonton bolo pridaných ku trinástim pôvodným nahrávkam pridaných šesť bonusov.
Album "Hráč" je prvým, ktorý nahrala skupina Prúdy ako príležitostné sprievodné hudobné teleso, sprevádzajúce sólistu Pavla Hammela. Album nahrávali počas Hammelových vychádzok a dovoleniek, ktoré mal v rámci jeho vojenskej základnej služby, ktorú vykonával vo Vojenskom umeleckom súbore. Album je skladateľsky aj aranžérsky vydarený no po hudobnej stránke v skladbách absentujú výraznejšie gitary, ktoré boli dovtedy pre skupinu Prúdy typické. Z pôvodných trinástich skladieb sú známe piesne ako „Zimuška“, „Mladosť“, no suverénne najpopulárnejšou nahrávkou albumu je pieseň „Učiteľka tanca“. Bonusy, ktoré boli v roku 1995 k albumu pridané, pochádzajú zo singlu a EP platne, ktoré boli nahrávané v predošlom období.

</doc>
<doc id="687857" url="https://sk.wikipedia.org/wiki?curid=687857" title="Rádio Rock">
Rádio Rock

Rádio Rock (štylizované aj ako Rádio ROCK) je slovenská rocková rozhlasová stanica, ktorá čiastočne nadväzuje na tradíciu zaniknutého Rádia Anténa Rock. Súčasný majiteľ Bauer Media Slovakia odkúpil od predošlého vlastníka (Radio Services) pôvodnú značku, logo, zvukový obal a doménu, nie však vysielacie frekvencie. Oficiálny začiatok vysielania bol 3. októbra 2022 o 6. hodine. Sídli v Bratislave. Skupina Bauer Media má týmto spustením vo svojom portfóliu už štyri rádiá: "Rock", Rádio Expres, Rádio Melody a Europa 2.
Vysielače.
Stanica mala kvôli nákladom výrazne menšie pokrytie v sieti VKV vysielačov ako pôvodná Anténa Rock. K pôvodným frekvenciám v Bratislave a v Trenčíne postupne pribudli vysielače v ďalších mestách, ktoré rozširujú pokrytie.. Stanica vysiela aj v pásme DAB+, čím je prvou takto vysielajúcou stanicou zo skupiny Bauer Media.
"* Plánovaný vysielač"

</doc>
<doc id="687859" url="https://sk.wikipedia.org/wiki?curid=687859" title="Beaumont-sur-Sarthe">
Beaumont-sur-Sarthe

Beaumont-sur-Sarthe môže byť:

</doc>
<doc id="687860" url="https://sk.wikipedia.org/wiki?curid=687860" title="Bonnétable">
Bonnétable

Bonnétable môže byť:

</doc>
<doc id="687861" url="https://sk.wikipedia.org/wiki?curid=687861" title="Bouloire">
Bouloire

Bouloire môže byť:

</doc>
<doc id="687862" url="https://sk.wikipedia.org/wiki?curid=687862" title="Nikératos (sochár)">
Nikératos (sochár)

Nikératos () bol grécky sochár v 3. stor. pred Kr.
Nikératos, syn Euktémóna z Atén, pôsobil hlavne v Pergamone (na dvore Attalovcov) a na ostrove Délos v druhej polovici 3. stor. pred Kr. Jeho signatúry sa našli na podstavcoch z pamätníkov zhotovených na ostrove Délos a v Pergamone. 
Prvý nápis s jeho autorským podpisom a podpisom jeho spolupracovníka Fyromacha je vyrytý na obdĺžnikovom mramorovom podstavci (bloku), objavenom v roku 1877 západne od Apolónovho chrámu na ostrove Délos. Tento podstavec bol základňou pamätníka, ktorý oslavoval Filetairove víťazstvá nad Galmi. Keďže zachovaný nápis je podľa typu písma datovaný do posledných rokov 3. stor. pred Kr., je pravdepodobné, že Nikératos a Fyromachos boli zhotovením tohto diela poverení Attalom I. na počesť zakladateľa dynastie Attalovcov v Pergamone.
Z nápisu (IvP I 132 a IvP I 132a) na veľkom podstavci z modrastého mramoru nájdeného v Pergamone je zrejmé, že Nikératos bol autorom sochárskeho diela venovaného bohyni Aténe.
Zdá sa, že Nikératos a Fyromachos boli aj autormi portrétnych búst a sôch (nedávno objavený nápis uvádza, že Fyromachos bol autorom portrétu aténskeho filozofa Antisthena, ktorý bol už dávno známy z rímskych kópií). Nikératos zhotovil zrejme portrét Alkibiada a možno aj sériu iných portrétov. Všetky tieto portréty boli pravdepodobne „imaginárne“, teda imaginatívne evokácie tvárí zaujímavých historických osobností, ktoré žili aj o stáročia skôr. Nikératos a Fyromachos mohli byť v skutočnosti hlavnými tvorcami imaginárneho historického portrétu, žánru, ktorý sa nakoniec vyznačoval takými veľkými dielami ako „Slepý Homér“ alebo „Pseudo-Seneca“. Kto si objednal takéto práce? Neexistujú žiadne dôkazy o tejto otázke, ale Attalovci v Pergamone s ich horlivým historickým zmyslom a záujmom o oslavu gréckej kultúrnej minulosti sú silnou možnosťou. 
Iné diela, ktoré Nikératos zhotovil, spomínajú aj klasickí spisovatelia, najmä Plínius, ktorý uvádza, že bol autorom sôch Asklépia a Hygieie umiestnených v chráme Concordia v Ríme a súsošia, ktoré zobrazovalo Alkibiada a jeho matku Demaraté, obetujúcich pri svetle fakieľ (v tomto prípade však Plínius nesprávne uviedol meno Alkibiadovej matky, ktorá sa volala Deinomaché ). Kresťanský apologét Tatianos spomína sochu Glaukippé pri pôrode slona (zrejme geografická alegória) a portétnu sochu poetky Telesilly (bol to imaginárny portrét, keďže poetka žila v 1. polovici 5. stor. pred Kr.), ktoré boli privezené do Ríma, aby zdobili Pompeiovo divadlo (Theatrum Pompeium) 

</doc>
<doc id="687863" url="https://sk.wikipedia.org/wiki?curid=687863" title="Ján Kerekréti">
Ján Kerekréti

Ján Kerekréti (* 25. október 1943) je slovenský politik, poslanec Národnej rady SR, člen poslaneckého klubu OBYČAJNÍ ĽUDIA a nezávislé osobnosti (OĽANO).
Počas komunistického režimu bol perzekvovaný pre náboženské vyznanie, nebolo mu umožnené vyššie štúdium, preto vyštudoval strojársku technológiu na Strednej priemyselnej škole strojníckej na Fajnorovom nábreží 5 v Bratislave a potom pracoval ako rušňovodič. Po 44 rokov pracoval na Generálnom biskupskom úrade Evanjelickej cirkvi augsburského vyznania na Slovensku. Je generálny sekretár Slovenskej evanjelickej aliancie. V roku 2017 mu diagnostikovali rakovinu kostnej drene.
V parlamentných voľbách 2020 kandidoval z 22. miesta na kandidátke hnutia OĽANO a získal 1 780 prednostných hlasov, čím vo výslednom poradí padol na 29. miesto. V NR SR pôsobí ako člen Výboru NR SR pre sociálne veci a Výboru NR SR pre nezlučiteľnosť funkcií. So straníckymi kolegami do parlamentu predložil 7 návrhov zákona a 5 pozmeňujúcich a doplňujúcich návrhov.
Žije v Bratislave.

</doc>
<doc id="687865" url="https://sk.wikipedia.org/wiki?curid=687865" title="Michal Truban">
Michal Truban

Michal Truban môže byť:

</doc>
<doc id="687866" url="https://sk.wikipedia.org/wiki?curid=687866" title="La Ferté-Bernard">
La Ferté-Bernard

La Ferté-Bernard môže byť:

</doc>
<doc id="687868" url="https://sk.wikipedia.org/wiki?curid=687868" title="Conlie">
Conlie

Conlie môže byť:

</doc>
<doc id="687869" url="https://sk.wikipedia.org/wiki?curid=687869" title="Fresnay-sur-Sarthe">
Fresnay-sur-Sarthe

Fresnay-sur-Sarthe môže byť:

</doc>
<doc id="687870" url="https://sk.wikipedia.org/wiki?curid=687870" title="La Fresnaye-sur-Chédouet">
La Fresnaye-sur-Chédouet

La Fresnaye-sur-Chédouet môže byť:

</doc>
<doc id="687871" url="https://sk.wikipedia.org/wiki?curid=687871" title="Marolles-les-Braults">
Marolles-les-Braults

Marolles-les-Braults môže byť:

</doc>
<doc id="687872" url="https://sk.wikipedia.org/wiki?curid=687872" title="Montfort-le-Gesnois">
Montfort-le-Gesnois

Montfort-le-Gesnois môže byť:

</doc>
<doc id="687873" url="https://sk.wikipedia.org/wiki?curid=687873" title="Saint-Calais">
Saint-Calais

Saint-Calais môže byť:

</doc>
<doc id="687874" url="https://sk.wikipedia.org/wiki?curid=687874" title="Saint-Paterne">
Saint-Paterne

Saint-Paterne môže byť:

</doc>
<doc id="687875" url="https://sk.wikipedia.org/wiki?curid=687875" title="Sillé-le-Guillaume">
Sillé-le-Guillaume

Sillé-le-Guillaume môže byť:

</doc>
<doc id="687876" url="https://sk.wikipedia.org/wiki?curid=687876" title="Tuffé">
Tuffé

Tuffé môže byť:

</doc>
<doc id="687877" url="https://sk.wikipedia.org/wiki?curid=687877" title="Vibraye">
Vibraye

Vibraye môže byť:

</doc>
<doc id="687880" url="https://sk.wikipedia.org/wiki?curid=687880" title="Orvištský kanál">
Orvištský kanál

Orvištský kanál je kanál v regióne Dolné Považie, na území obce Veľké Orvište a mesta Piešťany v okrese Piešťany v Trnavskom kraji. Nachádza sa v geomorfologickom celku Podunajská pahorkatina. Ústi do Starej Holešky. Má dĺžku . Rád toku V. 
Začiatok.
Začína sa rozvetvením vodného toku Dubová v na východnom okraji intravilánu obce Veľké Orvište priamo na hranici medzi obcou Veľké Orvište a mestom Piešťany, 100 m juhovýchodne od "trojchotárnika" obcí Veľké Orvište, Piešťany a Bašovce. 
Opis toku.
"Orvištský kanál" tečie od začiatku južným smerom v priamke striedavo cez intravilán i extravilán Veľkého Orvišťa, začiatočných 130 m tečie po obecnej hranici medzi obcou Veľké Orvište a mestom Piešťany, vteká na územie obce Veľké Orvište, prudko mení smer na západ a opäť na juhozápadojuh, v lokalite "Topoľové" svojim ľavým brehom obmýva západnú hranicu čerpacej stanice pre hydromeliorácie, v v poľnohospodárskom extraviláne pretína hranicu medzi obcou Veľké Orvište a mestom Piešťany, pokračuje v priamom toku južným smerom, svojim ľavým brehom obmýva západnú hranicu vodárne, podteká cestu Piešťany - Trebatice a hneď v aj železnicu Piešťany - Vrbové, preteká cez pole "Trubný rad", cez pole "Obecný háj" a cez pole "Dolný háj", na južnom okraji územia mesta Piešťany v ústi do vodného toku Stará Holeška ako jej ľavostranný prítok.
"Orvištský kanál" patrí do okresu Piešťany v Trnavskom kraji. Nachádza sa v geomorfologickom celku Podunajská pahorkatina v geomorfologickom podcelku Dolnovážska niva. Nemá dôležitejší prítok.
Pôvod názvu.
Názov vodného toku "Orvištský kanál" má pôvod v názve obce Veľké Orvište. Z druhej zložky toponyma Veľké Orvište bolo po pridaní formantu "-ský" a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Orvištský kanál" ako súčasť veľmi početnej skupiny názvov v slovenskej toponymii, najmä hydronymii. 
Názov obce Veľké Orvište s písomne doloženými záznamami 1113 "Rivvis" (Zoborská listina), 1305 "Rywse", 1773 "Welko Orviscse" má pôvod v slovnom koreni "orv-" v slovese "orvať" v historickom význame "prerývať, ničiť a pod." s predponou "o-" ako v slovách "osekať, oberať" a pod. a s príponou priestoru "-ište" v historickej podobe "-išče". "Orvištský kanál" vznikol spojením pôvodného Orvištského kanála s dĺžkou 3,7 km a Podhájskeho kanála.
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Orvištský kanál" je jedinečným hydronymom (september 2022). 
Referencie.
 
 
 

</doc>
<doc id="687881" url="https://sk.wikipedia.org/wiki?curid=687881" title="Predný Moravec">
Predný Moravec

Predný Moravec () je vrch v pohorí Branisko. Leží nad Vojkovcami, približne severne od Krompách. 
Poloha.
Nachádza sa v južnej časti Braniska, v geomorfologickom podcelku Sľubica. Leží v Košickom kraji, v okrese Spišská Nová Ves a na katastrálnom území obce Vojkovce. Najbližšími sídlami sú na juhozápadnom úpätí situovaná obec Vojkovce a juhovýchodne ležiace Hrišovce, západným smerom sa nachádza tiež Dúbrava a Slatvina, južným Kaľava a Krompachy a severovýchodným Víťaz a Široké.
Opis.
Predný Moravec leží v južnej časti hlavného hrebeňa, vedúceho zo sedla Branisko južným smerom cez Suchý hrb () a Sľubicu (). Západne sa nachádza Turnisko (), Pahor (), Dreveník () a Hejbarok (), južne leží Biela skala (), Krompašský vrch (), Svibík () a Gavart (), východne Kamenčie () a Zadný Moravec () a severne Brezová (), Suchý hrb a sedlom Predky oddelená Sľubica (). Západné svahy odvodňuje potok Studenec, juhozápadné potok Jaseňovec a východné Slatvinka, všetky smerujúce do rieky Hornád. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s nižšou vegetáciou je možné pozorovať Hornádsku a Popradskú kotlinu, okolité vrchy Braniska a pri priaznivých podmienkach tiež Vysoké a Belianske Tatry, východnú časť Nízkych Tatier, Slovenský raj, Volovské vrchy, Čiernu horu, Šarišskú vrchovinu či Slanské vrchy.
Prístup.
Na vrchol nevedie značená turistická trasa, no západným úbočím vedie do blízkeho sedla Predky ():

</doc>
<doc id="687883" url="https://sk.wikipedia.org/wiki?curid=687883" title="Konrad Henlein">
Konrad Henlein

Konrad Ernst Eduard Henlein (* 6. máj 1898, Vratislavice nad Nisou, Rakúsko-Uhorsko – † 10. máj 1945, Plzeň, Česko-Slovensko) bol politik, zakladateľ a vodca Sudetonemeckej strany v ČSR.
Narodil sa do zmiešanej, nemecko-českej rodiny vo Vratislaviciach nad Nisou, dnešnom Liberci. Absolvoval obchodnú akadémiu a po skončení prvej svetovej vojny pracoval ako bankový úradník v Jablonci. Od roku 1925 pôsobil ako učiteľ telocviku v Aši, kde sa spoznal aj so svojou manželkou.
V roku 1933 založil politické hnutie "Sudetendeutsche Heimatfront", ktoré malo presadzovať záujmy Nemcov v Česko-Slovensku a v 1937 sa pretransformovalo na Sudetonemeckú stranu. Strana postupne získala podporu nacistického Nemecka. V 1938 sa strana za pomoci Freikorps pokúsila destabilizovať situáciu v pohraničí, za čo bola zakázaná a Henlein utiekol do Nemecka. Po Mníchove sa vrátil ako Hitlerom menovaný komisár pre sudetonemecké územia a od 1. mája 1939 zastával úrad miestodržiteľa Ríšskej župy Sudety.
Na konci vojny sa dostal na územie oslobodené Američanmi, bol však zajatý a 10. mája 1945 spáchal v plzenskej väznici samovraždu.

</doc>
<doc id="687884" url="https://sk.wikipedia.org/wiki?curid=687884" title="Konrad Ernst Eduard Henlein">
Konrad Ernst Eduard Henlein



</doc>
<doc id="687885" url="https://sk.wikipedia.org/wiki?curid=687885" title="Konrád Henlein">
Konrád Henlein



</doc>
<doc id="687888" url="https://sk.wikipedia.org/wiki?curid=687888" title="Kamenčie">
Kamenčie

Kamenčie () je vrch v pohorí Branisko. Leží nad Hrišovcami, približne severne od Krompách. 
Poloha.
Nachádza sa v južnej časti Braniska, v geomorfologickom podcelku Sľubica. Leží v Košickom kraji, v okrese Gelnica a na katastrálnom území obce Hrišovce. Najbližšími sídlami sú na južnom úpätí situované Hrišovce, západne ležia Vojkovce a Kaľava, južne Krompachy a Kluknava a východným smerom Víťaz a Široké.
Opis.
Kamenčie leží v najjužnejšej časti hlavného hrebeňa, vedúceho zo sedla Branisko južným smerom cez Suchý hrb (), Sľubicu () a Zadný Moravec (). Severne sa nachádza Zvolanská () a Brezová (), západne Zadný () a Predný Moravec (), južne Svibík () a Gavart () a východne Koľvek () a Zimná hora (). Masív patrí do povodia Hornádu, kde vodu zo západnej časti odvádza potok Slatvinka, zo zvyšku potok Zlatník. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou a nižšou vegetáciou je možné pozorovať okolité vrchy Braniska, pri priaznivých podmienkach tiež Slovenský raj, Volovské vrchy, Čiernu horu, Šarišskú vrchovinu, Slanské vrchy a Čergov.
Prístup.
Na vrchol nevedie značená turistická trasa, preto prístup je možný lesnými cestami a chodníkmi z okolitých sídiel, príp. hrebeňom zo sedla Predky.

</doc>
<doc id="687891" url="https://sk.wikipedia.org/wiki?curid=687891" title="Dráč Thunbergov">
Dráč Thunbergov

Dráč Thunbergov () je opadavý ker z rodu dráč ("Berberis"), z čeľade dráčovité ("Berberidaceae"). Prvý Európan, ktorý sa o existencii tohto kra zmienil už roku 1784, bol švédsky lekár Thunberg; videl ho v Japonsku. Do Európy sa však dostal až v roku 1864. Veľmi často sa pestuje v záhradách a parkoch. 
Opis.
Dráč Thunbergov je kompaktný ker s uzavretou korunou, vysoký 1 až 2,5 m. Mladé konáriky sú tuhé, lysé, hlboko ryhované a s červenohnedou kôrou. Zväzočky listov vyrastajú na striedavo postavených brachyblastoch. Listy sú na okraji riedko ostito zúbkaté (vybiehajú do ostňov), sviežo zelené, často s červeným nádychom. Sú obrátene vajcovité, dlhé 15 až 85 mm, na vrchole niekedy zaoblené a celistvookrajové. Tŕne, ktoré vyrastajú v pazuchách listov, sú jednotlivé (vzácne trojité), dlhé do 15 mm.
Kvety rastú na štíhlych stopkách v zväzočkoch po dva až štyri. Sú obojpohlavné, pravidelné, trojpočetné so šiestimi kališnými lístkami a šiestimi korunnými lupienkami. Korunné lupienky majú na vrchnej strane pri báze vždy dva medníky. Kališné lístky sú malé, matne červené, korunné lístky sú dvakrát dlhšie, bledožlté s červenými plôškami. Plodmi sú jasno červené, oválne bobule, dlhé do 10 mm. 
Rozšírenie.
Prirodzeným areálom výskytu dráča Thunbergovho je stredné a južné Japonsko. Vo voľnej prírode bol nájdený aj v Číne. Rastie hlavne v biómoch s miernymi klimatickými podmienkami. Dráč Thunbergov je po jeho úniku do voľnej prírody rozsiahle naturalizovaný v celej Severnej Amerike. Rastlina je naturalizovaná aj v Európe a ďalej sa šíri v juhozápadnom Nemecku, Škandinávii a ďalších európskych krajinách. 
Ekológia.
Dráč Thunbergov možno nájsť v rôznych biotopoch. Môže rásť v čiastočnom alebo úplnom tieni, ale znesie aj plné slnko. Znáša suchú ale aj vlhkú pôdu (nie však premočenú), neznáša presolené pôdy. Často sa vyskytuje v lesoch, väčšinou v miernych listnatých oblastiach, ale aj v mokradiach. Usadzuje sa na trávnatých porastoch, okrajoch polí, ciest a na opustenej pôde. Veľké suchá alebo extrémne zimy nemajú veľký vplyv na celkovú produkciu semien.
Dráč Thunbergov predstavuje určitú hrozbu pre chránené oblasti, vzhľadom k jeho schopnosti tolerovať úplný tieň, na jeho vysokú klíčivosť a na rozširovanie semien vtákmi. Môže tak v uzavretom lesnom poraste v krátkom čase vytvoriť husté, trvalé a rozsiahle populácie. 
Význam a využitie.
Dráč Thunbergov, po jeho introdukcii v Európe a iných častiach sveta, sa čoskoro stal populárnym v záhradách vďaka svojmu vzhľadu, krásnym červeným plodom, ale predovšetkým pre svoje žiarivo červené jesenné listy. Existuje mnoho medzidruhových hybridov medzi dráčom thunbergovým a dráčom obyčajným alebo dráčom Juliiným. Obsah červenofialových farbív v listoch sa najnápadnejšie prejavil pri najčastejšie pestovanom kultivare „Atropurpurea“. Farba listov potom výrazne kontrastuje so žltou farbou kvetov. 
Hrozby a choroby.
Dráč Thunbergov býva hostiteľom parazitujúcich vošiek druhu "Liosomaphis berberidis", ktoré sa živia jeho šťavami. Napadnuté jedince následne chradnú, čo znižuje ich estetickú hodnotu. V Holandsku bolo pozorovaných niekoľko dosť závažných zamorení druhom "Arge berberidis", z radu blanokrídlovcov. Jeho larvy po defoliácii dráča následne migrovali na blízke kry mahónie cezmínolistej, kde dokončili svoj vývoj. Zaujímavý je aj nález hrdze obilnej "Puccinia graminis" na dráčovi v jeho pôvodnom areáli v Japonsku. Za medzihostiteľa tohto hubového patogénu býva najčastejšie považovaný dráč obyčajný. 

</doc>
<doc id="687892" url="https://sk.wikipedia.org/wiki?curid=687892" title="Združenie (§ 829 Občianskeho zákonníka)">
Združenie (§ 829 Občianskeho zákonníka)

Združenie podľa § 829 až 841 Občianskeho zákonníka je združenie niekoľkých osôb, fyzických alebo právnických, založené na spoločné pričinenie sa o dosiahnutie dohodnutého účelu, ktorý môže zahŕňať aj podnikateľskú alebo samostatnú zárobkovú činnosť. Na rozdiel od občianskeho združenia a záujmového združenia právnických osôb takéto združenie nemá právnu subjektivitu, nie je právnickou osobou a teda nemôže byť ani daňovníkom. Práva a povinnosti nevznikajú samotnému združeniu, ale iba jednotlivým účastníkom združenia.
Zmluva o združení.
Predmetné ustanovenia Občianskeho zákonníka nevyžadujú, aby zmluva o združení mala písomnú podobu, ale ak je združenie zakladané na účely výkonu podnikateľskej alebo samostatnej zárobkovej činnosti, povinnosť vyhotovenia písomnej formy zmluvy mu vyplýva zo zákona o dani z príjmov.
Účastníci si v zmluve o združení dohodnú:
Poskytnuté majetkové hodnoty alebo iné veci sú v spoluvlastníctve všetkých účastníkov združenia v pomere k ich výške, pričom každý účastník má právo presvedčiť sa o hospodárskom stave združenia. Zo záväzkov voči tretím osobám sú účastníci zaviazaní spoločne a nerozdielne. Každý účastník môže zo združenia vystúpiť, nie však v nevhodnej dobe a na ujmu ostatných účastníkov združenia. Z vážnych dôvodov (napr. zánik oprávnenia prevádzkovať živnostenské podnikanie, zrušenie právnickej osoby s likvidáciou či vyhlásenie konkurzu na majetok účastníka združenia) však môže zo združenia vystúpiť kedykoľvek, a to aj keď bola dohodnutá výpovedná lehota.

</doc>
<doc id="687893" url="https://sk.wikipedia.org/wiki?curid=687893" title="Hríb citrónový">
Hríb citrónový



</doc>
<doc id="687896" url="https://sk.wikipedia.org/wiki?curid=687896" title="The Mothers of Invention">
The Mothers of Invention

The Mothers of Invention bola americká, kalifornská hudobná skupina vystupujúca v 60. a 70. rokoch 20. storočia (1964 – 1969, 1970 – 1971, 1973 – 1975), ktorej frontmanom bol Frank Zappa.
Začínala pod menom The Soul Giants ako R&amp;B kapela v zložení: Ray Collins, David Coronado, Ray Hunt, Roy Estrada a Jimmy Carl Black. Collins ponúkol Zappovi miesto gitaristu v kapele, pričom Zappa presvedčil jej ostatných členov, aby sa zamerali na pôvodnú tvorbu, čo malo zvýšiť ich šance na zisk kontraktu s hudobným vydavateľstvom. Pôvodný líder kapely Coronado sa obával, že prechod na pôvodnú tvorbu zníži ich šancu na zákazky a preto skupinu opustil. Následne Zappa prebral jeho pozíciu. Na deň matiek 9. mája 1965 kapela zmenila názov na The Mothers.
Po počiatočných ťažkostiach dosiahla kapela značnú popularitu aj komerčný úspech. Do širšieho povedomia vstúpila na kalifornskej undergroundovej scéne. V roku 1966 jej producent Tom Wilson ponúkol zmluvu s vydavateľstvom Verve Records, v ktorom kapela vydala album "Freak Out!". Kvôli požiadavke vydavateľa sa názov skupiny zmenil na The Mothers of Invention (keďže boli k tejto zmene donútení okolnosťami, zvolili si názov podľa anglického príslovia "necessity is the mother of invention" – „nutnosť je matkou vynálezu“). V novembri 1966 kapela do svojich radov pribrala klávesistu Dona Prestona.
Následne skupina koncertovala v New Yorku, absolvovala turné po Európe a v lete 1968 sa vrátila do Los Angeles. V tomto období vydala kriticky uznávané albumy "Absolutely Free" (1967), "We're Only in It for the Money" (1968) a "Uncle Meat" (1969). Koncom roka 1969 Zappa kapelu rozpustil hlavne pre finančné dôvody.
V roku 1970 ju Frank Zappa znovuzaložil v zložení: Ian Underwood, Jeff Simmons, George Duke, Aynsley Dunbar and singers Mark Volman a Howard Kaylan. Obnovená kapela debutovala albumom "Chunga's Revenge" (1970), no v roku 1971 ju postihli dve nešťastia: Počas koncertu v kasíne vo švajčiarskom Montreux vypukol požiar, ktorý kapele zničil vybavenie. Následne na koncerte v Londýne fanúšik zhodil Zappu z pódia a spôsobil mu vážne zranenia, ktoré mu znemožnili koncertovať až do septembra 1972. Kapela teda zažila ďalší rozpad.
Poslednýkrát sa obnovila v roku 1973 v zložení: Frank Zappa, Ralph Humphrey, Sal Marquez, George Duke, Bruce Fowler, Tom Fowler, Ruth Underwood a Ian Underwood. V roku 1975 vydala svoj posledný album "Bongo Fury".

</doc>
<doc id="687897" url="https://sk.wikipedia.org/wiki?curid=687897" title="Diocletianopolis (Trácia)">
Diocletianopolis (Trácia)

Diocletianopolis (, , ) bolo antické rímske mesto v provincii Trácia, ktorého ruiny sa nachádzajú na území dnešného mesta Chisaria v južnom Bulharsku v Plovdivskej oblasti.
Charakteristika.
V období najväčšieho rozkvetu mesta v 5. a 6. storočí bol Diocletianopolis tretím najväčším mestom provincie Tráciapo Philippopole (dnešný Plovdiv) a Beroe (aj: Augusta Traiana; dnešná Stará Zagora). Túto skutočnosť spomenul vo svojom sprievodcovi z roku 528 byzantský geograf a spisovateľ Hierokles. 
Diocletianopolis bol dobre naplánovaným mestom postaveným v klasickom štýle v akom sa stavali mestá v Rímskej a rannej Byzantskej ríši. Bol vybudovaný tzv. hippodamovým systémom plánovania výstavby miest, ktorý bol zavedený gréckym architektom Hippodamom z Milétu a ktorý bol typický pre mestá budované v starovekom Ríme. Tento systém plánovania zahŕňal široké v pravom uhle sa križujúce ulice, vodovodný systém, systém na ochladzovanie horúcej vody z minerálnych prameňov, symetrické rozloženie architektonických prvkov a stabilný systém vonkajšieho opevnenia mesta. Horúca voda z minerálnych prameňov bola využívaná aj na vykurovanie budov.
V dôsledku liečebných účinkov tamojších minerálnych prameňov bolo mesto známym kúpeľným centrom. Navštevované bolo obyvateľmi všetkých častí rímskeho impéria. Vysoko rozvinutý bol kultúrny život v meste, čo dokazuje existencia amfiteátra. Diocletianopolis bol tiež významným centrom kresťanstva a sídlom biskupa, ktorý bol podriadený philippopolskému metropolitovi.
Etnicky bolo obyvateľstvo mesta zmiesené. Žili v ňom obyvatelia románskeho pôvodu, ktorí prišli z územia dnešného Talianska, oslobodení otroci rôznych národností, ako aj pôvodné trácke obyvateľstvo.
Z remesiel bolo najrozšírenejšie kamenárstvo a staviteľstvo, významne zastúpené bolo aj poľnohospodárstvo.
Dejiny.
Územie mesta bolo osídlené už v období neolitu približne 5000 rokov pred Kristom. Neskôr sa na mieste usídlili Tráci a v dobe založenia Odryského kráľovstva sa mesto s okolím stalo jeho súčasťou. V roku 46 územie obsadili Rimania a v druhej polovici 1. storočia trácku osadu, ktorá sa na mieste nachádzala opevnili. Význam osady vzrástol vďaka minerálnym prameňom, ktoré sa na mieste nachádzajú. V rokoch 135136 počas, panovania rímskeho cisára Hadriána, bola vyhlásená za tzv. cisársku držbu (osade bol zároveň pridelený názov Augustae, uvádzané aj ako Augusta) so špeciálnym štatútom. Už v polovici 2. storočia boli na mieste vybudované termálne kúpele s nymfeom. V polovici 3. storočia bola osada poškodená a vypálená počas útokov Gótov.
Osada bola obnovená počas panovania cisára Diokleciána, ktorý zároveň v roku 293 udelil dovtedajšej cisárskej držbe štatút mesta, ktoré pomenoval po svojej vlastnej osobe ako Diocletianopolis. Samotný Dioklecián v meste aj nejaký čas žil.
Začiatkom 4. storočia bol kompletne obnovený aj opevňovací systém mesta. Po prijatí kresťanstva boli v meste zbúrané pôvodné pohanské svätyne a na ich miestach boli postavené kresťanské baziliky. Diocletianopolis sa zároveň stal významným centrom kresťanstva a sídlom biskupa. Stal sa tak jedným z prvých biskupských sídiel na území Rímskej ríše.
Po rozdelení Rímskej ríše na západnú a východnú sa Diocletianopolis stal súčasťou východnej Byzantskej ríše. Najväčšieho rozmachu mesto dosiahlo v priebehu 5. a 6. storočia, keď sa aj rozrástlo mimo samotnú opevnenú časť. V priebehu 5. storočia bolo mesto viackrát napadnuté Hunmi a poškodené. Vždy však bolo následne obnovené.
Mesto existovalo do prelomu 6. a 7. storočia, keď bolo zničené v dôsledku útokov Slovanov a Avarov. 
Pamätihodnosti.
Z rímskej epochy sa do dnešného dňa dochovalo veľké množstvo pamiatok. Ide predovšetkým o:

</doc>
<doc id="687898" url="https://sk.wikipedia.org/wiki?curid=687898" title="Metro (dezert)">
Metro (dezert)

Metro alebo Metro dezert je trvanlivý cukrársky výrobok, ktorý sa začal vyrábať v roku 1974 na počesť otvorenia prvej linky C pražského metra, ku ktorému došlo 9. mája 1974, a od roku 1975 sa vyrába v Michelských pekárňach v Prahe-Michli. Jeho štyri kusy v jednom balení symbolizovali štyri vagóny v jednej súprave metra, ktoré vtedy v pražskom metre jazdili. Okrem klasickej podoby sa vyrába aj s ďalšími príchuťami: jahoda, citrón, škorica a vaječný likér, predtým tiež: pomaranč, kokos, kakao, perník a mäta.

</doc>
<doc id="687899" url="https://sk.wikipedia.org/wiki?curid=687899" title="Yellow Submarine (album)">
Yellow Submarine (album)

Yellow Submarine je ôsmy štúdiový album britskej rockovej skupiny the Beatles vydaný v roku 1969. Vydaný bol ako soundtrack k rovnomennému animovanému filmu z júla 1968.
Na albume sa nachádza iba štvorica nových Beatles piesní, okrem toho do albumu boli zahrnuté aj piesne Yellow Submarine a All You Need Is Love, ktoré boli kapelou vydané už v minulosti. Celú druhú stranu tvoria orchestrálne skladby producenta Georga Martina. Oproti predchádzajúcim albumom bol "Yellow Submarine" kritikmi videný ako neúspech.
Pozadie.
Album bol nahratý hlavne pre zmluvné podmienky s americkým filmovým štúdiom United Artists, s ktorým mala kapela dohodnuté vydanie troch filmov. I keď tri filmy už vydaté boli, štúdiu sa nepáčil film Help, takže bolo dohodnuté, že sa pripraví nový film, tentokrát animovaný. Beatles prejavili pre nahrávanie minimálny entuziazmus, čo sa odrazilo na tom, že pre album boli nahrané iba tri nové skladby ("All Together Now", "It's All Too Much" a "Hey Bulldog"). Harrisonova pieseň Only a Northern Song, ktorá bola nahraná počas nahrávania Sgt. Pepper’s Lonely Hearts Club Band vo februári 1967, bola tiež použitá. Toto boli všetky doposiaľ nevydané skladby, ktoré sa na albume nachádzajú. Medzi 22. a 23. októbrom 1968 producent kapely George Martin spolu so štyridsaťjedenčlenným orchestrom nahral sedem orchestrálnych skladieb, ktoré sa objavujú na druhej strane albumu.

</doc>
<doc id="687902" url="https://sk.wikipedia.org/wiki?curid=687902" title="Na II. programe sna">
Na II. programe sna

Na II. programe sna je spoločný štúdiový album Pavla Hammela, Marián Varga a českého jazzrockového gitaristu Radima Hladíka. Tento album v roku 1977 vydalo hudobné vydavateľstvo Opus. 
Art rockový album "Na II. programe sna" je výsledkom druhej „postzvonkovej“ spolupráce Mariána Vargu a Pavla Hammela. Okrem vtedajšej zostavy kapely Collegium Musicum bol v štúdiu český gitarista Radim Hladík, ktorý je oproti predošlom projektu, albumu "Zelená pošta", tentoraz uvedený aj na obale. Album nahrávali traja bubeníci (Dušan Hájek, Pavol Kozma a Peter Szapu), na klavíri v štúdiu nahrával aj Fedor Letňan a na gitaru v štyroch skladbách hral aj niekdajší člen kapely Gattch, Tomáš Rédey.
Podľa Hammelovho vyjadrenia na obale albumu, mal byť tento album vedomým pokračovaním "Zelenej pošty". Podľa jeho názoru vznikli osobité nahrávky, ktoré nenadväzovali na kapelu Prúdy a ani na Collegium Musicum. "Na II. programe sna" je podľa slov v knihe Mariána Jaslovského v knihe "Collegium Musicum" „album, ktorý si stále zachováva svoju sviežosť a energiu bez kompromisov.“ Texty pre album napísal Kamil Peteraj, o hudobné kompozície sa takmer zhodnou mierou postarali Pavol Hammel s Mariánom Vargom. Medzi známe skladby patrí napríklad „Papageno z Novej vsi“, no najvýraznejšia je nahrávka „Ľalia poľná“, ktorú Pavol Hammel spolu so zborom zaspieval aj na poslednej rozlúčke s Mariánom Vargom.

</doc>
<doc id="687906" url="https://sk.wikipedia.org/wiki?curid=687906" title="Slavomír Verčimák">
Slavomír Verčimák

Generálmajor Ing. Slavomír Verčimák (* 20. október 1971, Prešov) je slovenský generál Generálneho štábu OS SR Zástupca náčelníka Generálneho štábu OS SR – náčelník štábu 
Životopis.
Od 1. februára 2021 do 29. júna 2022 bol veliteľom 2. mechanizovanej brigády
Generálska hodnosť.
Vymenovanie plk. S. Verčimáka do prvej generálskej hodnosti schválila vláda SR 8. septembra 2021. Do hodnosti ho vymenovala prezidentka Zuzana Čaputová 19. októbra 2021. 13. decembra 2024 ho do hodnosti generálmajor povýšil prezident Peter Pellegrini.

</doc>
<doc id="687909" url="https://sk.wikipedia.org/wiki?curid=687909" title="Benedikt zo Skalky">
Benedikt zo Skalky



</doc>
<doc id="687916" url="https://sk.wikipedia.org/wiki?curid=687916" title="Politik (rozlišovacia stránka)">
Politik (rozlišovacia stránka)

Politik môže byť:

</doc>
<doc id="687917" url="https://sk.wikipedia.org/wiki?curid=687917" title="Zadný Moravec">
Zadný Moravec

Zadný Moravec () je vrch v pohorí Branisko. Leží nad Hrišovcami, približne severne od Krompách. 
Poloha.
Nachádza sa v južnej časti Braniska, v geomorfologickom podcelku Sľubica. Leží v Košickom kraji, v okrese Spišská Nová Ves a na katastrálnom území obce Vojkovce. Najbližšími sídlami sú južne ležiace Hrišovce, rovnakým smerom sa nachádza aj Kaľava a Krompachy, juhozápadne sú situované Vojkovce a východným smerom sa nachádza Víťaz a Široké.
Opis.
Zadný Moravec leží vo východnej vetve v južnej časti hlavného hrebeňa, vedúceho zo sedla Branisko južným smerom cez Suchý hrb () a Sľubicu (). Severne sa nachádza Zvolanská (), Brezová () a Suchý hrb, západne Sľubica () a Predný Moravec (), južne Svibík () a Gavart () a východne Kamenčie (), Zimná hora () a vrch Za horou (). Severné svahy odvodňuje potok Pohlodov, východné jeho prítok Martánka a potok Zlatník a južné Slatvinka, všetky smerujúce do rieky Hornád. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou a nižšou vegetáciou je možné pozorovať okolité vrchy Braniska a pri priaznivých podmienkach tiež východnú časť Nízkych Tatier, Slovenský raj, Volovské vrchy, Čiernu horu, Šarišskú vrchovinu, Slanské vrchy a Čergov.
Prístup.
Na vrchol nevedie značená turistická trasa, preto prístup je možný z blízkeho sedla Predky ():

</doc>
<doc id="687922" url="https://sk.wikipedia.org/wiki?curid=687922" title="Rajtopíky (vrch v Branisku)">
Rajtopíky (vrch v Branisku)

Rajtopíky () je vrch v pohorí Branisko. Leží nad Dúbravou, približne východne od Spišského Podhradia. 
Poloha.
Nachádza sa v strednej časti Braniska, v geomorfologickom podcelku Sľubica. Leží v Prešovskom kraji, v okrese Levoča a na katastrálnom území obce Dúbrava a Harakovce. Najbližšími sídlami sú na západnom úpätí ležiace obce Dúbrava, Harakovce a Korytné, východným smerom sa nachádza Široké a Víťaz.
Opis.
Rajtopíky ležia v hlavnom hrebeni, vedúcom zo sedla Branisko južným smerom na Sľubicu (). Východným smerom sa nachádza Brezová () a Zvolanská (), severným Patria (), Smrekovica () a Rudník (), západným Chochol (), Spišský hradný vrch () so Spišským hradom a Dreveník () a južným je sedlom Humence oddelený Suchý hrb (), no tiež Sľubica () a Zadný Moravec (). Masív patrí do povodia rieky Hornád, kde vodu z východnej časti hrebeňa odvádza riečka Svinka a zo západnej potok Žehrica. Vrcholom prechádza hrebeňový značený turistický chodník a v okolí sa nachádza viacero jaskýň a skalných útvarov. Západné svahy patria do národnej prírodnej rezervácie Rajtopíky. 
Výhľady.
Vrchol pokrýva súvislý lesný porast, ktorý neumožňuje rozhľad. V masíve sú však skalné útvary a lokality, odkiaľ možno pozorovať Hornádsku kotlinu, no tiež okolité vrcholy Braniska a pri priaznivých podmienkach tiež Levočské vrchy, Vysoké a Belianske Tatry, východnú časť Nízkych Tatier, Slovenský raj, Volovské vrchy, Čiernu horu, Slanské vrchy a Šarišskú vrchovinu.

</doc>
<doc id="687924" url="https://sk.wikipedia.org/wiki?curid=687924" title="Slovenská florbalová extraliga mužov 2022/23">
Slovenská florbalová extraliga mužov 2022/23

Slovenská florbalová extraliga mužov v sezóne 2022/23 bol 22. ročník extraligy mužov, najvyššej florbalovej súťaže mužov na Slovensku, ktorú organizuje Slovenský zväz florbalu (SZFB). Počas play-off bola mediálne známa ako "Fortuna florbalová extraliga". Súťaže sa zúčastnilo 12 družstiev.
Systém súťaže.
Systém sa oproti minulej sezóne zmenil len o pridanie playdown série. Po základnej časti, v ktorej odohrá každý s každým zápasy jedenkrát doma a vonku, bude nasledovať play-off ôsmich najvyššie umiestnených družstiev. Play-off, sa rovnako ako playdown, hrá na 3 víťazné zápasy, z ktorých sa prvé 2 a prípadný 5. zápas odohrajú na ihrisku lepšie umiestneného tímu po základnej časti. V štvrťfinále si družstvá na 1., 2. a 3. priečke po základnej časti postupne vyberajú súperov z tímov na 5. až 8. mieste. V semifinále si najlepšie umiestnený tím po základnej časti vyberá súpera z dvoch najhoršie umiestených tímov po základnej časti. Play-off o 3. miesto sa tradične nehrá, o bronzových medailách rozhoduje lepšie umiestnenie porazených semifinalistov v základnej časti. Tímy na 10. a 11. priečke odhrajú playdown sériu a porazený tím odohrá baráž proti porazenému finalistovi 1. ligy. Tím na 12. mieste priamo zostupuje.
Účastníci.
Súťaže sa zúčastnilo 12 družstiev.
Play-off.
Štvrťfinále.
1. FBC Florbal Trenčín – Exel Snipers Bratislava 3:0 (11:5, 15:3, 12:0)
FBK AS Trenčín – ŠK Lido Prírodovedec Bratislava 1:3 (6:7, 2:1sn, 2:3, 4:7)
FK Florko Košice – FBK Nižná 3:2 (9:3, 8:5, 4:6, 2:10, 9:4)
FBC Grasshoppers AC UNIZA Žilina – Tsunami Záhorská Bystrica 1:3 (4:5pp, 6:5pp, 0:2, 5:7)
Semifinále.
1. FBC Florbal Trenčín – ŠK Lido Prírodovedec Bratislava 3:0 (10:4, 8:4, 8:2)
FK Florko Košice – Tsunami Záhorská Bystrica 1:3 (3:4, 6:3, 3:8, 2:3)
Finále.
1. FBC Florbal Trenčín – Tsunami Záhorská Bystrica 3:0 (4:2, 6:2, 6:5)
Playdown.
Playdown séria sa odohrala medzi 10. a 11. družstvom po základnej časti. Séria sa hrala na tri víťazné zápasy. 1., 2. a prípadný rozhodujúci 5. zápas sa hrajú v hale družstva, ktoré skončilo po základnej časti na 10. mieste.
TEMPISH CAPITOL Floorball Club – FBC alkoholonline.sk Prešov 2:3 (7:6pp, 6:8, 6:3, 6:10, 4:5pp)
Tím FBC alkoholonline.sk Prešov sa udržal v extralige. Tím TEMPISH CAPITOL Floorball Club odohrá baráž proti porazenému finalistovi prvej ligy.
Baráž o udržanie.
Porazený tím playdown série TEMPISH CAPITOL Floorball Club sa v baráži stretol s porazeným finalistom prvej ligy FBK RAptORs. Séria sa hrala na tri víťazné zápasy. 1., 2., prípadný rozhodujúci 5. zápas sa hrajú v hale extraligového tímu.
TEMPISH CAPITOL Floorball Club – FBK RAptORs 3:1 (8:4, 3:2sn, 4:7, 7:2)
Tím TEMPISH CAPITOL Floorball Club sa udržal v extralige. 

</doc>
<doc id="687925" url="https://sk.wikipedia.org/wiki?curid=687925" title="Mahónia cezmínolistá">
Mahónia cezmínolistá

Mahónia cezmínolistá (lat. "Mahonia aquifolium") alebo dráč čezmínolistý () je vždyzelený ker z čeľade dráčovité ("Berberidaceae"). 
Druh sa zaraďuje (ako vidno aj podľa vyššie uvedených názvov) buď do rodu mahónia ("Mahonia") alebo do rodu dráč ("Berberis") - podrobnosti o tomto pozri v článku dráčovité. 
Je to druh pochádzajúci zo Severnej Ameriky a na Slovensku sa pestuje ako okrasná drevina. Má trváce, kožovité, nepárno perovito zložené listy, žlté kvety v strapcoch a plodom sú modré bobule, ktoré sa používali na prípravu alebo dofarbovanie vína. 
Pomenovanie.
Rod "Mahonia" je pomenovaný na počesť významného amerického záhradníka Bernarda McMahona.
Opis.
Mahónia cezmínolistá je vždyzelený ker bez tŕňov, nie vyšší ako 1 m. Listy má nepárno perovito zložené, dlhé 10 až 20 cm, lístky sú vajcovito elipsovité, ostníkato zubaté, kožovité a prezimujúce. Pokiaľ ide o ich tvar a počet, sú veľmi premenlivé. Na vrchnej strane sú lesklozelené, na spodnej svetlozelené. Obojpohlavné kvety sú v strapcoch a sú organizované podľa čísla tri: kališných lístkov je deväť, po tri v troch kruhoch a aj tyčinky sú v dvoch trojpočetných kruhoch. Jednotlivé kvety sú takmer sediace, žlté, niekedy červenkastožlté. Z oplodnených piestikov sa vyvíjajú dužinaté a guľaté tmavomodré, do 8 mm veľké bobule. Semená sú lesklé a červenohnedé.
Rozšírenie.
Mahónia cezmínolistá pochádza z pacifickej Severnej Ameriky a jej prirodzený areál sa rozprestiera od od Britskej Kolumbie po Oregon, Kaliforniu a Arizonu. Rastie hlavne v biómoch s miernou klímou. Pestuje sa pomerne krátko, od roku 1823. U nás predovšetkým v parkoch a záhradách, odkiaľ ojedinele uniká do voľnej prírody, kde splanieva. Kultivované formy mahónie sú teraz už v Európe naturalizované v rôznych prírodných a poloprírodných prostrediach. Mahónia cezmínolistá je jedným z najúspešnejších cudzokrajných kríkov v strednom a východnom Nemecku, kde napáda poloprirodzené biotopy.
Ekológia.
Mahónia cezmínolistá v prírode rastie takmer v akýchkoľvek podmienkach, najviacej se jej darí v polotieni na vlhkých priepustných kyslých pôdach, často však aj medzi sutinou a v štrbinách zásobených vodou. Toleruje sucho, ale neznáša horúce, suché miesta a drsný vietor. Nízke teploty a imisie znáša dobre, po reze sa rýchlo zmladzuje. Kvitne od mája do júla.
V štúdii o vplyve klimatických zmien na stredoeurópske prostredie sa zistilo, že mahónia cezmínolistá sa stala významnou súčasťou porastov agátov, bazy a ríbezle zlatej. Blízka príbuznosť mahónie cezmínolistej s dráčom obyčajným sa prejavila pri vzniku medzirodového sterilného kríženca, ktorý sa nazýva "Berberis x neuberti" (syn. "x Mahoberberis neubertii").
Význam a využitie.
Mahónia cezmínolistá sa využíva ako bylinný liek v humánnej a veterinárnej medicíne; je antibakteriálna, koreňová kôra je močopudná a plody sa používajú ako preháňadlo; používa sa ako prírodné farbivo a poskytuje potravu a kryt pre divokú zver. Pre svoju vysokú toleranciu voči chemickým škodlivinám a priaznivú morfológiu koreňov, sa môže využívať k zabraňovaniu pôdnej erózie a v urbanistickej krajinotvorbe.
Mahónia je v mnohých krajinách neodmysliteľnou súčasťou väzieb kytíc a vencov. Trhajú sa najčastejšie pred začiatkom novembra a pridávajú sa k ostatným kvetným symbolom smútku na cintorínoch. Zo šťavy jej bobúľ sa v Severnej Amerike pripravovalo ľudové „víno“, prípadne sa používali na dofarbovanie pravých červených vín. Mahónia cezmínolistá je so svojim celoročným estetickým účinkom vhodná na skupinové plošné výsadby v záhradách a parkoch.
Hrozby a choroby.
Zo škodcov, ktorí parazitujú na mahónii cezmínolistej, sa môže spomenúť muška druhu "Rhagoletis meigenii". Jej larvy sa živia plodmi, ktoré sa následne scvrkávajú a postupne strácajú farbu. Zakukľujú sa a hibernujú v pôde. Z polokrídlovcov, larvy druhu "Aphrophora alni" sa živia rastlinnými šťavami, hlavne v spodných častiach rastliny a ukryté sú v hustej pene. Dospelé jedince sa voľne pohybujú po konárikoch. Hubový patogén "Cumminsiella mirabilissima" bol zanesený zo Severnej Ameriky. Parazituje na hornej strane listov (najmä mladších). V mieste napadnutia sa vytvárajú okrúhle červené škvrny, ktoré neskôr zhrubnú a prípadne môžu z listov aj odpadnúť. 
Mahónia cezmínolistá, ktorá bola introdukovaná do Európy zo Severnej Ameriky v roku 1822, je považovaná za invázny druh, najmä splanené populácie pozostávajú z hybridov. Špeciálne vyšľachtené hybridy majú oproti divokým príbuzným totiž výhodu (vďaka selekcii) pre viac kvetov a plodov, čo im dáva vyšší reprodukčný potenciál. Na miestach, kde existuje trávnatá konkurencia, sa reprodukcia uskutočňuje prostredníctvom koreňových výhonkov.

</doc>
<doc id="687926" url="https://sk.wikipedia.org/wiki?curid=687926" title="Stretnutie s tichom">
Stretnutie s tichom

Stretnutie s tichom je spoločný štúdiový album Pavla Hammela a skupiny Prúdy. Tento album v roku 1977 vydalo hudobné vydavateľstvo Opus. 
V reedíci albumu na CD z roku 1998 k pôvodným dvanástim skladbám pribudlo sedem bonusov. Nakoľko stabilné hudobné teleso, ktoré sa nazývalo skupina Prúdy svoju činnosť ukončilo už v roku 1974 a skupina sa do trvalej zostavy vlastne nikdy neobnovila, každý z albumov nahrávalo variabilné združenie hudobníkov. Tak sa stalo, že okrem Jána Lauka sa pri nahrávaní tohto albumu stretla vtedajšia zostava skupiny Fermáta, ktorá mala vtedy úspechy so svojím aktuálnym albumom "Pieseň z hôľ". Túto zostavu ešte doplnil saxofónista Dušan Húščava a hráč na Melotrón, Karol Slavkovský. Bonusy na albume z roku 1998 sú tiež výsledkom inej zostavy skupiny Prúdy, ktorá, nakoľko v období ich nahrávania bol Pavol Hammel na Základnej vojenskej službe, vlastne celá pozostávala z členov vtedajšej kapely Modus. Tieto Prúdy sprevádzali Pavla Hammela aj na Bratislavskej lýre 1975 (so skladbou „Rok 2000“) a nahrali s ním aj tri single.

</doc>
<doc id="687927" url="https://sk.wikipedia.org/wiki?curid=687927" title="Slovenská Informačná Tlačová agentúra SITA">
Slovenská Informačná Tlačová agentúra SITA



</doc>
<doc id="687928" url="https://sk.wikipedia.org/wiki?curid=687928" title="TRANSITA">
TRANSITA



</doc>
<doc id="687929" url="https://sk.wikipedia.org/wiki?curid=687929" title="SITA Slovenská tlačová agentúra a.s.">
SITA Slovenská tlačová agentúra a.s.



</doc>
<doc id="687930" url="https://sk.wikipedia.org/wiki?curid=687930" title="SITA Slovenská tlačová agentúra s.r.o.">
SITA Slovenská tlačová agentúra s.r.o.



</doc>
<doc id="687931" url="https://sk.wikipedia.org/wiki?curid=687931" title="Slovenská Informačná Tlačová agentúra SITA spol. s r.o.">
Slovenská Informačná Tlačová agentúra SITA spol. s r.o.



</doc>
<doc id="687932" url="https://sk.wikipedia.org/wiki?curid=687932" title="TRANSITA s.r.o.">
TRANSITA s.r.o.



</doc>
<doc id="687933" url="https://sk.wikipedia.org/wiki?curid=687933" title="Dráč">
Dráč

Dráč () je rod z čeľade dráčovité (Berberidaceae). 
V niektorých systémoch zahŕňa aj to, čo sa inde klasifikuje ako samostatný rod mahónia ("Mahonia", vrátane "Alloberberis") - pozri aj Systematiku v článku dráčovité. Vrátane rodu mahónia rod dráč zahŕňa okolo 610 druhov
Najrozšírenejší európsky a na Slovensku jediný pôvodný zástupca tohto rodu je dráč obyčajný ("Berberis vulgaris"), drevina slnných teplých strání a pastvísk, ker s tŕňovitými konárikmi a tvrdým žltým drevom.
Etymológia.
Latinský názov rodu ("Berberis") pochádza zo stredovekej latinčiny ("barbaris", "berberis"); pôvod tohto stredolatinského slova je neznámy. Ako možný zdroj sa uvádza aj starý názov severnej Afriky – Berberské pobrežie. 
Opis.
Do rodu dráč patria opadavé a vždyzelené kry alebo nízke stromy, s jednoduchými alebo zloženými, opadavými alebo neopadavými listami, striedavého postavenia a niekedy s prílistkami. Kvety sú jednotlivé alebo v strapcových súkvetiach, pravidelné a obojpohlavné. Kvetný obal je v dvoch až štyroch kruhoch. Tyčinky sú obyčajne v dvoch kruhoch, sú citlivé na dotyk (dráždivé). Ich peľnice sa otvárajú dvomi viečkami alebo chlopňami. Gyneceum je jednoplodolistové. Plodom je bobuľa alebo tobolka.
Pôvodný európsky zástupca dráč obyčajný, je ker s tŕňovitými konárikmi. Nad tŕňmi listového pôvodu vyrastajú zo skrátených konárikov (brachyblastov) obráteno vajcovité listy. Plodom je jedlá červená bobuľa kyslej chuti. Žlté drevo dráčov je spôsobené žltým farbivom, ktoré sa používalo na farbenie kože, a alkaloid berberín. Drevo je veľmi tvrdé a kvalitné. Dráč Júliin ("Berberis juliane") je na Slovensku len pestovaný. Má tmavo zelené, kožovité listy a modré bobule. Mahónia cezmínolistá ("Berberis aquifolium"), ktorá pochádza zo Severnej Ameriky, sa na Slovensku pestuje ako okrasná drevina. Dráče zvyčajne opeľuje hmyz ale sú tiež samoopelivé, takže výdatnú produkciu plodov môžu mať aj izolované jedince.
Vybrané druhy.
Ohrozené druhy.
Ohrozené (EN) a kriticky ohrozené druhy (CR) podľa IUCN:

</doc>
<doc id="687934" url="https://sk.wikipedia.org/wiki?curid=687934" title="Transsulfurácia">
Transsulfurácia



</doc>
<doc id="687936" url="https://sk.wikipedia.org/wiki?curid=687936" title="Pepsi Center">
Pepsi Center



</doc>
<doc id="687937" url="https://sk.wikipedia.org/wiki?curid=687937" title="Antiochos (sochár)">
Antiochos (sochár)

Antiochos () bol grécky sochár v 1. stor. pred Kr.
Antiochos, grécky sochár (neskorej atickej školy) z Atén, bol činný pravdepodobne v 1. polovici 1. stor. pred Kr. Od starovekých autorov nemáme o ňom správy. Z diel Antiocha sa zachovala jeho menom signovaná socha bohyne Atény Parthenos umiestnená v "Museo Nazionale Romano" (Národné rímske múzeum) v Ríme pod evid. číslom 8622.
Socha pochádza zo slávnej zbierky starožitností umiestnenej v budove Villa Ludovisi v Ríme, ktorú v 17. storočí založil rímsky kardinál Ludovico Ludovisi, synovec pápeža Gregora XV. (bol to znalec umenia). Po nalezení ju v 17. stor. značne poškodenú zrekonštruovali.
Táto socha je podobná soche Atény Parthenos od Feidia (zrejme jej kópia z modelu staršej atickej školy ), je zhotovená z pentelického mramoru (pentelický mramor pochádza z gréckeho pohoria Pentelikon v Atike). Vysoká je 2,35 m, chýbajú jej všetky atribúty bohyne Atény (napr. sova – symbol múdrosti, oštep, ktorý mala v ľavej ruke, eagis – malý štít, ktorý zobrazuje hlavu Medúzy). Signatúra (fragmentárna) umelca je umiestnená v záhybe (drapérii) dolnej časti jej chitónu.
"Hranaté zátvorky v starogréckom texte dopĺňajú medzery (lacunae) a označujú písmená, ktoré sú nečitateľné alebo úplne stratené."

</doc>
<doc id="687939" url="https://sk.wikipedia.org/wiki?curid=687939" title="Cyrano z predmestia (album)">
Cyrano z predmestia (album)

Cyrano z predmestia je názov spoločného hudobného projektu, muzikálu, ktorého autormi sú hudobníci Pavol Hammel, Marián Varga a textári Kamil Peteraj a Ján Štrasser. Okrem dramatizácie diela v javiskovej forme, bol muzikál vydaný ako hudobný album, ktorý vyšiel v roku 1978 hudobnom vydavateľstve Opus.
Tento album mimo muzikálu najvýraznejšie reprezentovala skladba „Pieseň pre Roxanu“, ktorá je skôr známa svojim podtitulom „Ja nemám lásku v malíčku“.

</doc>
<doc id="687940" url="https://sk.wikipedia.org/wiki?curid=687940" title="Anatóm">
Anatóm



</doc>
<doc id="687941" url="https://sk.wikipedia.org/wiki?curid=687941" title="Rob Lowe">
Rob Lowe

Rob Lowe (; * 17. marec 1964, Charlottesville, Virgínia, USA) je americký herec, producent, režisér a podcaster, známy z televízneho seriálu "Západné krídlo" (1999 - 2005) a "" (2020 - 2022).
Detstvo a mladosť.
Lowe sa narodil v Charlottesville vo Virgínii. Jeho rodičia sa rozviedli, keď Lowe a jeho mladší brat Chad Lowe boli deti. Má nemecký, anglický, írsky, škótsky a waleský pôvod. 
Lowe vyrastal v Daytone, v štáte Ohio, v "tradičnom americkom prostredí." Navštevoval Oakwood Junior High School predtým, ako sa presťahoval so svojou matkou a bratom do oblasti Point Dume v Malibu v Kalifornii. V Kalifornii navštevoval strednú školu v Santa Monice, kde sa stretol s Charliem Sheenom. 
Kariéra.
Lowe dostal svoju prvú profesionálnu hereckú rolu v roku 1976. Hral poslíčka v inscenácii Sherlocka Holmesa v letnom divadle Wright State University. Úlohu získal tak, že zavolal do každého miestneho divadla a každého sa spýtal, či v hre nie je rola pre dieťa. Lowe dostal za rolu 150 dolárov. V roku 1979 Lowe získal rolu Tonyho Flanagana v krátkodobej televíznej komédii "Nový druh rodiny".
V roku 1983 získal jednu z úloh, po boku Geny Rowlands, vo filme "Thursday's Child". Za svoj herecký výkon, spoločne s Rowlandsovou na ocenenie, Zlatý glóbus. V rovnakom roku, si zahral po boku Diane Lane, Patricka Swayzeho, Matta Dillona a Emilia Esteveza, vo filme "Outsideri". V roku 1985 si zahral vo filme "Eliašov oheň". Po boku Winony Ryder, si zahral vo filme "Návraty", kde za svoj herecký výkon, získal druhú nomináciu, na Zlatý glóbus.
V roku 1993 si zahral po boku Maggie Smith a Natashy Richardson, vo televíznom filme "Suddenly, Last Summer". V rokoch 1999 až 2003 (a krátko v roku 2006) hral Sama Seaborna v televíznom seriáli "Západné krídlo". Jeho herecký výkon v televíznom seriály, vyniesol Loweovi nomináciu na Primetime Emmy a dve nominácie na Zlatý glóbus za najlepšieho herca v dramatickom seriáli. 
V roku 2004, si zahral vo filme "Prekliatie Salemu", ktorý bol natočený, podľa knižnej predlohy, od Stephena Kinga. Od rok neskôr, si zahral vo filme "Ďakujeme, že fajčíte". V roku 2006 sa pripojil k hereckému obsadeniu, ako Sally Field, Calista Flockhart, Rachel Griffiths, Matthew Rhys a David Annable v televíznom seriály "Bratia a sestry". Tiež daboval jednu z epizódnych postáv, v televíznom seriály "Griffinovci" z roku 2009. 
V roku 2011 sa pripojil k natáčaniu, televízneho seriálu "Parks and Recreation", kde sa zároveň stal jedným z hlavných hercov. V rovnakom roku, tiež hosťoval v televíznom seriály, "Californication - Orgie v Kalifornii", kde vystupoval ako problémový, no žiadaný herec Eddie Nero. 
Stvárnil rolu kňaza, v televíznom seriály "Ty, ja a apokalypsa" z roku 2015. V rovnakom roku, tiež stvárnil hlavnú úlohu v televíznom seriály "Podvodník", kde za svoj herecký výkon, získal ďalšiu nomináciu na ocenenie Zlatý glóbus. V roku 2019 si zahral v šesť dielnom televíznom seriály "Wild Bill". O rok neskôr, bol obsadený, do hlavnej úlohy v televíznom seriály "". 
Súkromný život.
Od roku 1991 je ženatý s maskérkou Sheryl Berkoff, majú dvoch synov Matthewa Edwarda (* 1993) a Johna Owena (* 1995). 
V roku 1988 bol zapojený do sexuálneho škandálu kvôli videonahrávke na ktorej mal sex s dvoma ženami. O pár rokov neskôr parodoval svoje správanie v televíznej show Saturday Night Live. Kvôli svojej skorej sláve pil priveľa alkoholu a často sa zúčastňoval divokých párty o ktorých sa v bulvárnych médiách veľa hovorilo. Po škandále s videonahrávkou sa rozhodol prestať piť a dokončil rozsiahly protialkoholický rehabilitačný program a odvtedy abstinuje. 
Filantropia.
Bol prvým mužským hovorcom, ktorý zbieral peniaze na výskum rakoviny prsníka. Jeho stará matka a prastará matka trpeli rakovinou prsníka a jeho matka na túto chorobu zomrela koncom roka 2003.
Je zakladateľom "Homeowner's Defence Fund", neziskovej, nestraníckej organizácie v okrese Santa Barbara, ktorá sa venuje miestnej kontrole územného plánovania a transparentnosti vo vláde. Tiež sa aktívne vyjadruje k politike.

</doc>
<doc id="687943" url="https://sk.wikipedia.org/wiki?curid=687943" title="Let It Bleed (album)">
Let It Bleed (album)

Let It Bleed je ôsmy britský a desiaty americký štúdiový album britskej rockovej skupiny the Rolling Stones vydaný 28. novembra 1969. Album bol komerčne úspešný aj v Európe, aj v Amerike a kritikmi je pokladaný za jedno z najlepších diel kapely.
Pozadie.
Nahrávanie albumu sprevádzali ťažkosti súvisiace hlavne so zakladajúcim členom kapely Brianom Jonesom, ktorý bol v tom čase závislý od drog a nebol schopný byť prítomný počas väčšiny nahrávania. Toto nakoniec vyústilo v jeho vyhodenie zo skupiny a ako jeho náhrada bol do kapely prijatý gitarista Mick Taylor. Menej než mesiac po jeho vyhodení Jones umrel.
Žánrovo môžeme na albume vidieť veľkú inšpiráciu z americkej blues a country hudby. Toto je evidentné hlavne na skladbách „Midnight Rambler“, „You Got the Silver“ a „Country Honk“. Na albume sa nachádza aj cover klasickej bluesovej piesne „Love in Vain“ od Roberta Johnsona. Inšpiráciu si kapela brala aj z gospelu, čo sa najviac odzrkadľuje na skladbách „Gimme Shelter“ a „You Can't Always Get What You Want“.
Zoznam skladieb.
Autormi všetkých skladieb sú Mick Jagger a Keith Richards okrem „Love in Vain“, ktorej autorom je Robert Johnson.

</doc>
<doc id="687944" url="https://sk.wikipedia.org/wiki?curid=687944" title="Let It Bleed">
Let It Bleed

Let It Bleed môže byť:

</doc>
<doc id="687945" url="https://sk.wikipedia.org/wiki?curid=687945" title="Západné krídlo">
Západné krídlo

Západné krídlo () je americký dramatický televízny seriál z prostredia americkej politiky, ktorého autorom je Aaron Sorkin. Vysielaný bol televíznou stanicou NBC v rokoch 1999 až 2006. 
Dej televízneho seriálu hovorí o jednotlivých členoch štábu amerického prezidenta, o fiktívnom prezidentovi Josiahu Barletovi a jeho rodine. Príbeh sa z veľkej časti odohráva v západnom krídle Bieleho domu. Televízny seriál vyznamenali viacerými oceneniami, na konte má napríklad štyri ceny Emmy v kategórii najlepší dramatický televízny seriál. 

</doc>
<doc id="687947" url="https://sk.wikipedia.org/wiki?curid=687947" title="Manganometria">
Manganometria

Manganometria alebo permanganometria je metóda chemickej kvantitatívnej analýzy. Ide o redoxnú titráciu, v ktorej sa využíva manganistan na meranie množstva analytu prítomného v neznámej chemickej vzorke. Skladá sa z dvoch krokov: 
Manganometria umožňuje detekciu a kvantitatívne stanovenie rôznych látok v roztoku, napríklad zlúčeniny železa, šťaveľany, dusitany, jodidy, tiosírany, siričitany, peroxidu vodíka a iných.
Roztok manganistanu draselného je pri manganometrii bezfarebných roztokov priamo i indikátorom – pri nadbytku manganistanu draselného po dosiahnutí bodu ekvivalencie spôsobuje fialové sfarbenie roztoku. Pri titrácii farebných roztokov možno využiť redoxné indikátory. Okrem toho je možné použiť i spektrofotometrické stanovenie.
Reakcia.
V závislosti na podmienkach, pri ktorých titrácia prebieha, sa mangán v manganistane redukuje z oxidačného stavu +VII na +VI, +IV alebo +II. 
Vo väčšine prípadov prebieha manganometria vo veľmi kyslých roztokoch, v ktorých prebieha nasledovná elektrochemická reakcia:
 MnO4- + 8 H+ + 5 e− → Mn2+ + 4 H2O; "E"° = +1,51 V
čo naznačuje, že v kyslom roztoku je KMnO4 veľmi silným oxidačným činidlom, ktoré je schopné oxidovať Fe2+ ("E"°Fe3+/Fe2+ = +0,77 V), Sn2+ ("E"°Sn4+/Sn2+ = +0,2 V) a dokonca i Cl− ("E"°Cl2/Cl− = +1,36 V). Na okyslenie roztoku sa používa kyselina sírová, pretože ostatné kyseliny s manganistanom reagujú (napríklad kyselina chlorovodíková sa oxiduje na plynný chlór).
V slabo kyslom roztoku však MnO4- nemôže prijať 5 elektrónov a redukovať sa na Mn2+. Namiesto toho prijíma len tri elektróny a tvorí zrazeninu MnO2 podľa reakcie:
 MnO4- + 4 H+ + 3 e− → MnO2 + 2 H2O; "E"° = +0,59 V
Niektoré zdroje uvádzajú nasledovnú rovnicu:
 MnO4- + 2 H2O + 3 e− → MnO2 + 4 OH-
V silne zásaditom roztoku, kde je kocentrácia c(NaOH) &gt;1 mol dm−3, prijíma manganistan len jeden elektrón a vzniká z neho mangánan:
 MnO4- + e− → MnO42- ; "E"° = +0.56 V

</doc>
<doc id="687948" url="https://sk.wikipedia.org/wiki?curid=687948" title="Chelát">
Chelát



</doc>
<doc id="687952" url="https://sk.wikipedia.org/wiki?curid=687952" title="Charbel Makhluf">
Charbel Makhluf



</doc>
<doc id="687953" url="https://sk.wikipedia.org/wiki?curid=687953" title="Rudník (vrch v Branisku)">
Rudník (vrch v Branisku)

Rudník () je vrch v pohorí Branisko. Leží nad obcou Harakovce, približne východne od Spišského Podhradia. 
Poloha.
Nachádza sa v strednej časti Braniska, v geomorfologickom podcelku Sľubica. Leží v Prešovskom kraji, v okrese Levoča a na katastrálnom území obce Harakovce. Najbližšími sídlami sú na západnom úpätí ležiace obce Harakovce a Korytné, juhozápadne leží Dúbrava a severne obec Poľanovce.
Opis.
Rudník leží v hlavnom hrebeni, vedúcom zo sedla Branisko južným smerom na Sľubicu (). Východným smerom sa nachádza Zvolanská (), severným Patria (), Smrekovica () a Príkre (), západným Chochol (), Spišský hradný vrch () so Spišským hradom a Dreveník () a južným Rajtopíky (), Suchý hrb (), Sľubica () a Brezová (). Masív patrí do povodia rieky Hornád, kde vodu z východnej časti hrebeňa odvádza riečka Svinka a zo západnej prítoky potoka Branisko. Vrcholom prechádza hrebeňový značený turistický chodník zo sedla Branisko. Juhozápadné svahy patria do národnej prírodnej rezervácie Rajtopíky. Severne od vrcholu stojí telekomunikačná veža severnej retranslačnej rádioreleovej trasy, odkiaľ vysiela aj signál digitálneho rozhlasu.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou a skalných útvarov je možné pozorovať Hornádsku kotlinu, no tiež okolité vrcholy Braniska a pri priaznivých podmienkach tiež Levočské vrchy, Vysoké a Belianske Tatry, východnú časť Nízkych Tatier, Slovenský raj, Volovské vrchy, Slanské vrchy a Šarišskú vrchovinu.

</doc>
<doc id="687955" url="https://sk.wikipedia.org/wiki?curid=687955" title="Mária Vnoučková">
Mária Vnoučková



</doc>
<doc id="687956" url="https://sk.wikipedia.org/wiki?curid=687956" title="Brezová (vrch v Branisku)">
Brezová (vrch v Branisku)

Brezová () je vrch v pohorí Branisko. Leží nad Širokým, približne severne od Krompách. 
Poloha.
Nachádza sa v strednej časti Braniska, v geomorfologickom podcelku Sľubica. Leží v Prešovskom kraji, v okrese Prešov a na katastrálnom území obce Víťaz. Najbližšími sídlami sú na východnom úpätí situované obce Široké a Víťaz, južným smerom sa nachádzajú Hrišovce a Vojkovce, západným Dúbrava a Harakovce.
Opis.
Brezová leží v rázsoche, ktorá vybieha severovýchodným smerom z hlavného hrebeňa medzi Sľubicou () a Suchým hrbom (). Severne sa nachádza Zvolanská () a Patria (), západne Rudník (), Rajtopíky (), Suchý hrb a Sľubica, južným Predný () a Zadný Moravec () a Kamenčie () a východným smerom Zimná hora (), Za horou () a Vtáčia hora (). Masív odvodňuje riečka Svinka, ktorá patrí do povodia rieky Hornád. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je však možné pozorovať okolité vrcholy Braniska, pri priaznivých podmienkach tiež východnú časť Nízkych Tatier, Vysoké a Belianske Tatry, Levočské vrchy, Čergov, Šarišskú vrchovinu, Slanské vrchy, Čiernu horu a Volovské vrchy.
Prístup.
Na vrchol nevedie značená turistická trasa, no východným úbočím prechádza traverzom modro značená trasa z priesmyku Branisko cez rázc. Peklisko do sedla Predky.

</doc>
<doc id="687958" url="https://sk.wikipedia.org/wiki?curid=687958" title="Antiochos (syn Démétria)">
Antiochos (syn Démétria)

Antiochos () bol grécky sochár v 1. stor. pred Kr.
Podpis sochára Antiocha, syna Démétria z Antiocheie, je vyrytý na podstavci zo sochy z modrošedého hymettského mramoru (dobre zachovaného zo všetkých strán), ktorý objavili v archeologickej lokalite starovekého atického mesta Eleusis. Nápis na podstavci datujú približne na koniec 1. stor. pred Kr.
Podľa niektorých starších autorov (z 19. storočia) sa nenarodil v meste Antiocheia (Antiocheí je známych niekoľko), ale v atickom déme tohto mena (existencia atického dému Antiocheia je však nie veľmi pravdepodobná). Pre paleografický charakter inej fragmentárnej signatúry na soche od sochára rovnomenného mena sa zdá, že od neho treba odlíšiť iného sochára, a to Antiocha z Atén.

</doc>
<doc id="687962" url="https://sk.wikipedia.org/wiki?curid=687962" title="Ovsište (rozlišovacia stránka)">
Ovsište (rozlišovacia stránka)

Ovsište môže byť:

</doc>
<doc id="687965" url="https://sk.wikipedia.org/wiki?curid=687965" title="Lindsay Duncanová">
Lindsay Duncanová

Lindsay Duncanová CBE (; * 7. november 1950, Edinburgh, Škótsko, Spojené kráľovstvo) je škótska herečka.
Detstvo a mladosť.
Duncanová sa narodila v robotníckej rodine v Edinburghu. Jej otec slúžil v britskej armáde 21 rokov, kým sa stal štátnym zamestnancom. Jej rodičia sa presťahovali do Leedsu, potom Birminghamu, keď bola ešte dieťa. 
Otec Duncanovej zomrel pri autonehode, keď mala 15 rokov. Jej matka trpela Alzheimerovou chorobou a zomrela v roku 1994; inšpirovala Sharmana Macdonalda k napísaniu hry "Zimný hosť" (1995) v réžii Alana Rickmana, ktorý neskôr získal aj filmové spracovanie. 
Kariéra.
Spočiatku sa venovala najmä divadelnému herectvu. V televízii sa objavovala prevažne vo vedľajších úlohách.
Väčší úspech získala rolou v inscenácii "Top Girls" od Caryl Churchillovej, inscenovanej na Royal Court v Londýne a neskôr presunutej do Public Theatre v New Yorku. Jej herecký výkon v podaní Lady Nijo, jej vyniesol herecké ocenenie Obie. 
V roku 1985 nastúpila do Royal Shakespeare Company kvôli inscenácii "Troilus a Cressida", v ktorej hrala Helenu Trójsku. V septembri rovnakého roku, stvárnila rolu markízy de Merteuil v "Les Liaisons Dangereuses", hre Christophera Hamptona podľa francúzskeho románu. Keďže divadelná inscenácia mala úspech, v apríli 1987 herecké obsadenie, hrali inscenáciu aj v divadle Broadway. Za svoj herecký výkon bola nominovaná na divadelné ocenenie Tony a získala Olivierovu cenu za najlepšiu herečku. 
Aby potešila svojho malého syna, fanúšika Hviezdnych vojen, Duncanová sa uchádzala o rolu matky Anakina Skywalkera, v prvej časti "", z roku 1999, ale nebola obsadená; no získala vedľajšiu dabingovú rolu. 
V roku 2003 si zahrala po boku Diane Lane, vo filme "Pod toskánskym slnkom". Vo februári 2009 stvárnila britskú premiérku Margaret Thatcher v životopisnom filme, "Margaret". V roku 2014, si zahrala v televíznej sérii "Ctihodná žena", po boku Maggie Gyllenhaal. V rovnakom roku, si zahrala vo filme "Birdman".
V roku 2017 sa pripojila k hereckému obsadeniu televízneho seriálu "Pozostalí" a o rok neskôr, hrala v televíznom seriály "Čas čarodejníc".
Súkromný život.
Duncanová je vydatá za škótskeho herca Hiltona McRaea, s ktorým sa zoznámila v roku 1985 v Royal Shakespeare Company. Spolu žijú v severnom Londýne. Majú jedného syna, Cala McRaea, narodeného v septembri 1991.

</doc>
<doc id="687966" url="https://sk.wikipedia.org/wiki?curid=687966" title="Lindsay Duncan">
Lindsay Duncan



</doc>
<doc id="687967" url="https://sk.wikipedia.org/wiki?curid=687967" title="Liz Trussová">
Liz Trussová

Mary Elizabeth Trussová (neprechýlene Mary Elizabeth Truss, výslovnosť IPA: [trʌs]; * 26. júl 1975, Oxford, Spojené kráľovstvo) je britská politička, ktorá od 6. septembra do 25. októbra 2022 zastávala funkciu predsedníčky vlády Spojeného kráľovstva a predsedníčky Konzervatívnej strany, ako tretia žena v týchto úradoch po Margaret Thatcherovej a Therese Mayovej.
Je najkratšie slúžiacou predsedníčkou vlády v histórii Spojeného kráľovstva s iba 49-dňovým funkčným obdobím.
V júli 2016 ju premiérka Theresa Mayová menovala ministerkou spravodlivosti a kráľovná Alžbeta II. lordom kancelárom, čím sa stala prvou ženou v tisícročnej histórii tohto úradu (s výnimkou anglickej kráľovnej Eleonóry Provensálskej z roku 1253). Po parlamentných voľbách v roku 2017 bola menovaná hlavnou tajomníčkou ministerstva financií.
Vo vláde Borisa Johnsona zastávala v rokoch 20192022 úrad ministerky pre ženy a rovné príležitosti a v rokoch 20212022 bola aj ministerka zahraničných vecí. Ako členka konzervatívcov pôsobila aj v administratíve premiéra Davida Camerona.
Život.
Jej otec John Truss bol matematik a profesor na University of Leeds, matka Priscilla Grasby bola zdravotná sestra a učiteľka. Má troch mladších bratov.
V mladosti žila s rodičmi v Paisley v Škótsku, neskôr v okolí Leedsu a rok v Burnaby v Britskej Kolumbii (Kanada). Študovala odbor filozofia, politika a ekonomika na Merton College na Oxforde, kde získala B.A. Bola aktívna v mládežníckej organizácii liberálnej strany.
V rokoch 19962000 pracovala pre Shell. V roku 1999 sa kvalifikovala ako kvalifikovaná účtovníčka v Chartered Management Accountant (ACMA).
V roku 2006 bola zvolená za členku rady v Greenwichi a v roku 2010 za poslankyňu za juhozápadný Norfolk. Bola jednou z prvých poslancov, ktorí vstúpili do vlády v roku 2012.
Odvtedy pôsobila ako ministerka školstva, štátna tajomníčka pre životné prostredie (hrdo obhajuje prednosti britského syra), ministerka spravodlivosti, hlavná tajomníčka ministerstva financií a štátna tajomníčka pre medzinárodný obchod a predsedníčka rady pre obchod, ako aj ministerka pre ženy a rovnosť.
Ako verná obhajkyňa záujmov juhozápadného Norfolku bojovala za túto oblasť s mnohými úspešnými kampaňami, vrátane zdvojenia A11, stíhačiek F35, ktoré majú byť umiestnené v RAF Marham, a za lepšie vidiecke širokopásmové pripojenie. Verí, že kľúčom k našej ekonomickej budúcnosti je oslobodenie ľudí, aby mohli začať podnikať a rozvíjať ich bez zaťažujúcej byrokracie. Ostro argumentovala proti politike Veľkého štátu Labouristickej strany Jeremyho Corbyna, ktorá podľa nej poškodí výber, inováciu a prosperitu.
Ako hlavná tajomníčka mala za úlohu dohliadať na verejné financie a zvyšovať produktivitu vo verejných službách, aby daňoví poplatníci dostali za každú vynaloženú libru maximum. Precestovala Japonsko, Južnú Kóreu, Brazíliu a Čile, aby videla, ako krajiny na celom svete preplňujú ekonomický rast, kontrolujú verejné financie a poskytujú verejné služby svetovej úrovne. V júli 2019 sa stala štátnou tajomníčkou pre medzinárodný obchod a predsedníčkou rady pre obchod. Ako ministerka pre medzinárodný obchod bola Liz poverená zabezpečovaním nových obchodných dohôd a partnerstiev po celom svete. Ako ministerka pre ženy a rovnosť bola zodpovedná za medzivládnu stratégiu a legislatívu v oblasti rovnosti.
V septembri 2021 bola vymenovaná za štátnu tajomníčku pre zahraničné veci, záležitosti Spoločenstva národov a rozvoj.
V septembri 2022 vyhrala súťaž o líderstvo konzervatívcov, aby sa stala líderkou Konzervatívnej strany a predsedníčkou vlády Spojeného kráľovstva.
Žije s manželom a dvoma dcérami.

</doc>
<doc id="687969" url="https://sk.wikipedia.org/wiki?curid=687969" title="Číčov (prírodná rezervácia)">
Číčov (prírodná rezervácia)



</doc>
<doc id="687970" url="https://sk.wikipedia.org/wiki?curid=687970" title="Beggars Banquet">
Beggars Banquet

Beggars Banquet je siedmy britský a deviaty americký štúdiový album britskej rockovej skupiny the Rolling Stones vydaný 6. decembra 1968.
Štýl albumu bol oproti predchádzajúcim dvom albumom kapely Between the Buttons a Their Satanic Majesties Request, pre ktoré bol charakteristický psychedelický zvuk, zmenou. Počas nahrávania "Beggars Banquet" sa "Rolling Stones" vrátili ku svojim blues rockovým počiatkom, takže album sa žánrovo podobá skôr na ich prvé albumy, s tým rozdielom, že kompozične bol už na omnoho vyššej úrovni. Zvukár Glynn Johns sa vyjadril, že album bol doposiaľ kapelin najlepší výtvor. Pozorovať môžeme aj experimentáciu s rôznymi latinskoamerickými, ázijskými a africkými hudobnými nástrojmi.
Zoznam skladieb.
Autormi všetkých skladieb sú Mick Jagger a Keith Richards okrem "Prodigal Son", ktorej autorom je Robert Wilkins.
Nahrávanie albumu.
The Rolling Stones
Ďaľší hudobníci

</doc>
<doc id="687974" url="https://sk.wikipedia.org/wiki?curid=687974" title="Tiché miesto">
Tiché miesto

Tiché miesto je americký post-apokalyptický horor z roku 2018. Režíroval ho John Krasinski, ktorý sa podieľal aj na scenári, spolu s tvorcami príbehu Bryanom Woodsom a Scottom Beckom. Dej sa točí okolo otca (Krasinski) a matky (Emily Blunt), ktorí sa snažia prežiť a vychovať deti (Millicent Simmonds a Noah Jupe) v postapokalyptickom svete obývanom slepými príšerami s ostrým sluchom.
Beck a Woods začali príbeh vytvárať už na vysokej škole. V júli 2016 si Krasinski prečítal ich základný scenár a v marci nasledujúceho roku bol najatý na réžiu a dopracovanie scenára. Krasinski a Blunt boli obsadení do hlavných úloh v máji 2017. Natáčanie prebiehalo v severnej časti štátu New York od mája do novembra 2017.
Film mal premiéru na festivalovej konferencii South by Southwest 9. marca 2018 a do filmovej distribúcie v Spojených štátoch ho spoločnosť Paramount Pictures zaradila 6. apríla. Snímka celosvetovo zarobila viac ako 350 miliónov dolárov a získala si aj uznanie kritikov. Na stránke Rotten Tomatoes film opísali ako „inteligentný, zlomyseľne desivo skvelý“ a National Board of Review a American Film Institute ho vyhlásili za jeden z desiatich najlepších filmov roka 2018. Snímka si získala aj nominácie na niekoľko ocenení, vrátane Zlatého glóbusu za najlepšiu pôvodnú hudbu ; ceny Akadémie za najlepší strih zvuku ; Ceny Amerického spolku spisovateľov za najlepší pôvodný scenár; a na cenu Screen Actors Guild Award za Výborný herecký výkon herečky vo vedľajšej úlohe bola nominovaná Emily Blunt, ktorá nomináciu aj premenila. 
Pokračovanie "Tiché miesto Časť II" bolo uvedené do kín 28. mája 2021. Réžie sa opäť zhostil John Krasinski, vrátilo sa aj herecké obsadenie, ku ktorému pribudol Cillian Murphy.

</doc>
<doc id="687976" url="https://sk.wikipedia.org/wiki?curid=687976" title="Faust a margaréty">
Faust a margaréty

Faust a margaréty je štúdiový album slovenského speváka Pavla Hammela a skupiny Prúdy. Tento album vydalo v roku 1980 hudobné vydavateľstvo Opus.
V roku 1999 vyšla cez vydavateľstvo Bonton albumu reedícia, "Faust a margaréty" / "Vrabec Vševed". Táto verzia obsahovala ako bonusy šesť pôvodných skladieb z albumu "Vrabec Vševed" (1979), ku ktorým boli pridané štyri skladby, pripravené pre televízny recitál zo zhudobnených básní Miroslava Válka, ktoré neboli dovtedy na žiadnom hudobnom médiu zverejnené.

</doc>
<doc id="687978" url="https://sk.wikipedia.org/wiki?curid=687978" title="Solaris Urbino 8,6">
Solaris Urbino 8,6



</doc>
<doc id="687979" url="https://sk.wikipedia.org/wiki?curid=687979" title="Depo Trnávka">
Depo Trnávka

Depo Trnávka je depo v Bratislave, v mestskej časti Nové Mesto, v lokalite Trnávka, ktorú prevádzkuje DPB. Depo je 1. prevádzky - divízie Autobusy (1DPA) a 1. prevádzky - divízia Trolejbusy (1DPT). Z depa sú vypravované autobusové a trolejbusové linky do väčšiny mesta.
Vypravované linky:
Vozidlový park.
Vo vozidlovom parku Depa Trnávka sa nachádzajú 4 typy trolejbusov a 9 typov autobusov, ktoré denne vypravuje:

</doc>
<doc id="687990" url="https://sk.wikipedia.org/wiki?curid=687990" title="Zvolanská">
Zvolanská

Zvolanská () je vrch v pohorí Branisko. Leží nad Širokým, približne severne od Krompách. 
Poloha.
Nachádza sa v strednej časti Braniska, v geomorfologickom podcelku Smrekovica. Leží v Prešovskom kraji, v okrese Prešov a na katastrálnom území obce Široké. Najbližším sídlom je na východnom úpätí situovaná obec Široké, rovnakým smerom leží Víťaz a Fričovce, severovýchodne sa nachádza Šindliar, západne Dúbrava, Harakovce, Korytné a Poľanovce.
Opis.
Zvolanská leží na konci rázsochy, ktorá vybieha južným smerom z masívu Smrekovice v hlavnom hrebeni. Severne sa nachádza Homôľka (), Nad Bučom () a Patria (), západne Rudník () a Rajtopíky (), južne Suchý hrb () a Brezová () a východne Vtáčia hora (), Zimná hora () a vrch Za horou (). Masív odvodňuje riečka Svinka a jej prítoky, ktoré patria do povodia rieky Hornád. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je však možné pozorovať okolité vrcholy Braniska, pri priaznivých podmienkach tiež Čergov, Šarišskú vrchovinu, Slanské vrchy, Čiernu horu, Volovské vrchy, Slovenský raj, východnú časť Nízkych Tatier, Vysoké a Belianske Tatry.
Prístup.
Na vrchol nevedie značená turistická trasa, preto prístup je možný neznačenými lesnými chodníkmi alebo po hrebeni, odbočením zo žlto značenej trasy na vrchole Patrie.

</doc>
<doc id="687996" url="https://sk.wikipedia.org/wiki?curid=687996" title="Rusovský kanál">
Rusovský kanál

Rusovský kanál je kanál v Bratislavskom regióne, na území mestskej časti Bratislava - mestská časť Rusovce a tiež na území mestskej časti Bratislava - mestská časť Čunovo v okrese Bratislava V v Bratislavskom kraji. Nachádza sa v geomorfologickej oblasti Podunajská nížina v geomorfologickom celku Podunajská rovina. Končí sa na území Maďarska priesakom do podložia niekdajšieho ramena Dunaja. Má dĺžku od začiatku po slovensko-maďarskú štátnu hranicu, 1,7 km od štátnej hranice po koniec kanála, spolu 6,9 km. Rád toku II. 
Začiatok.
Začína sa v na území mestskej časti Bratislava - mestská časť Rusovce v južnej časti poľa a lesa "Záhrady", východne od intravilánu Rusoviec v priestore niekdajšieho, dnes už zaniknutého, meandrovitého ramena Dunaja. 
Opis toku.
"Rusovský kanál" tečie od začiatku juhovýchodným smerom cez extravilán Rusoviec, smer plynule mení na južný, preteká západným okrajom lúky a lesa "Ostrovné lúčky", okrajom lesa a poľa "Farská lúka" (jej väčšia časť leží už v susednom Čunove), preteká cez lúku a les "Pieskové", v preteká cez hranicu medzi mestskou časťou Rusovce a mestskou časťou Čunovo, pokračuje územím Čunova v smere juhovýchod, svojim ľavým brehom obteká južný breh neďalekého Čunovského jazera, mení smer na juhovýchodojuh, rozvetvuje sa: ľavým smerom tečie bezmenné mŕtve rameno Dunaja a pravým smerom pokračuje "Rusovský kanál", kanál svojim ľavým brehom obmýva pole "Jankovičovo" i pole a sad "Nižné Kostolné", podteká cestu Rusovce – Čunovo, územie Slovenska opúšťa v a vteká na územie Maďarska v území hraničnej obce Rajka kde v severnom okraji intravilánu pri severovýchodnom okraji futbalového ihriska pri Ulici Adyho Endreho zaniká v priesakom do podložia niekdajšieho ramena Dunaja v povodí Mošonského Dunaja.
"Rusovský kanál" patrí do okresu Bratislava V v Bratislavskom kraji. Nachádza sa v geomorfologickom celku Podunajská rovina. Nemá dôležitejší prítok.
Pôvod názvu.
Názov vodného toku "Rusovský kanál" má pôvod v názve mestskej časti (niekdajšej samostatnej obci) Rusovce. Z toponyma Rusovce bolo po pridaní formantu "-ský" a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Rusovský kanál" ako súčasť veľmi početnej skupiny názvov v slovenskej toponymii, najmä hydronymii. 
Názov mestskej časti (niekdajšej samostatnej obce) Rusovce s písomne doloženými záznamami 1208 "Wuiswar", 1240 "Vruzwar", 1401 "Orozwar" alebo "Carigelburg", 1947 "Rusovce" má pôvod v preklade maďarského názvu niekdajšej samostatnej obce "Oroszvár" do slovenčiny s využitím slovného koreňa etnonyma "Rus" a s rozšírením podľa analógie rodinnej prípony "-ovci" → "-ovce" v podobe Rusovce.
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Rusovský kanál" je jedinečným hydronymom (október 2022). 
Referencie.
 
 

</doc>
<doc id="687998" url="https://sk.wikipedia.org/wiki?curid=687998" title="Depo Hroboňova">
Depo Hroboňova

Depo Hroboňova je depo v Bratislave, v mestskej časti Staré Mesto, ktoré prevádzkuje DPB. Depo je 2. prevádzka - divízie Trolejbusy (2DPT). Z depa sú vypravované trolejbusové linky do celého mesta.
Vypravované linky:
Vozidlový park.
Vo vozidlovom parku Depa Hroboňova sa nachádzjú 4 typy trolejbusov, ktoré denne vypravuje:
Historický list vozidiel Depa Hroboňova:

</doc>
<doc id="688000" url="https://sk.wikipedia.org/wiki?curid=688000" title="NHL 2022/2023">
NHL 2022/2023

Sezóna 2022/2023 bude 106. sezónou NHL. Bola druhou v histórii ligy, v ktorej sa predstaví 32 tímov. Základná časť začína 7. októbra 2022 v Prahe zápasom San Jose Sharks proti Nashville Predators. Počas ročníka sa predstaví 32 tímov rozdelených do dvoch konferencií (Východná a Západná) a štyroch divízií (Atlantická, Pacifická, Metropolitná a Centrálna). 
Sezóna 22/23 bude zároveň prvou, v ktorej budú môcť byť na dresoch použité reklamné nášivky (avšak nie väčšie ako 7,6 x 8,9 cm). Tento typ reklamy zatiaľ však ohlásilo iba 11 tímov. 
Pre tím Arizona Coyotes to bude prvá z troch sezón, ktoré po ukončení zmluvy s ich predošlou arénou (Gila River Arena), provizórne strávi v Mullett Arena. 
Draft 2022.
Draft 2022 sa odohral v Montreale, kde bol domácim tímom Montreal Canadiens z prvého miesta vybraný Juraj Slafkovský. Z druhej pozície bol tímom New Jersey Devils vybraný Šimon Nemec a z tretieho miesta Arizonou Coyotes Logan Cooley. 
Predpokladanou jednotkou draftu bol Shane Wright, avšak nakoniec obsadil až štvrté miesto, z ktorého ho draftovali Seattle Kraken. 
Nové dresy.
V sezóne 22/23 predtsavia nové "záložné" (alternatívne) dresy tri tímy: Buffalo Sabres (čierny retro dres s logom s hlavou býka), Carolina Hurricanes (čierna alternatívna verzia ich domácich červených dresov), Edmonton Oilers (retro modro-žlto-oranžové dresy známe z 80-tych rokov). Tím San Jose Sharks sa vracia k pôvodnému tyrkysovému dizajnu dresov z 90-tych rokov a tím Vegas Golden Knights prichádza s novými domácimi dresmi v zlatej farbe. 
Zmeny na trénerských postoch.
Zmeny na manažérskych pozíciách

</doc>
<doc id="688004" url="https://sk.wikipedia.org/wiki?curid=688004" title="Miloš Kopták">
Miloš Kopták

Miloš Kopták (* 6. február 1969, Žilina) je slovenský maliar, grafik a ilustrátor.
Životopis.
Absolvoval Pedagogickú fakultu v Banskej Bystrici (odbor literatúra, výtvarná výchova) a Vysokú školu výtvarných umení v Bratislave (Oddelenie grafiky a knižnej ilustrácie prof. D. Kállaya). V rokcoh 20002015 sa venoval ilustrácii kníh, mnohé z nich dostali aj ocenenia napr. Najkrajšia kniha roka 2003, Zlatá stuha 2006, Najkrajšie ilustrácie roka (2007, Praha), Cena Ľudovíta Fullu (2009) a i. Ako knižný ilustrátor spolupracoval s domácimi a zahraničnými vydavateľstvami. (Grund, Hachette, Rose Bud, Brio, Práh, Perfekt, Matica Slovenská, Mladé letá, Bazar Tales, Petit Press a i. Spoluzakladal ASIL – Asociáciu ilustrátorov ako dobrovoľné, otvorené zoskupenie výtvarníkov, zameraných na oblasť ilustrácie a knižnej tvorby. Snahou je mapovať aktuálne dianie v oblasti ilustrácie a knižnej kultúry.
Popri tejto základnej línii tvorby sa sa venuje viacerým disciplínam. Striedavo maľbe, tvorbe objektov, koláži, kresbe. Jeho náklonnosť k voľnej tvorbe prevážila v roku 2007, keď založil umeleckú tvorivú dvojicu s katalánskym umelcom Raiom Escalé (1964) z Barcelony a odvtedy vystavovali spoločne vytvorené maľby pod názvom Mirroir Noir. Ich spoločnú kontempláciu nad témami života, smrti, spomienok, negatívnych osobností politického života, ale aj reminiscencie na Bazovského tvorbu, ktoré stvárňovali v spoločných cykloch, sa dostali počas obdobia pandémie korony do útlmu (2020 – 2022). Miloš Kopták pracuje aj ako jeden z troch intendantov TOTOgalérie! v Bratislave, zameranej na tvorbu najmä slovenských ilustrátorov staršej generácie. 
Tvorba.
"Miloš Kopták tvorí v ucelených, nie však uzatvorených cykloch. Vracia sa k nim. Niekedy po dňoch, inokedy po rokoch. Venuje sa rozličným témam, no ich spoločnými znakmi sú práca s nájdeným objektom (náradie, bábiky, fotografie a obrázky z časopisov, glóbusy)" "alebo netradičnými materiálmi (žuvačky, šupky z citrusov, mušle, mydlo), čierny a absurdný humor, (seba)irónia, dekonštrukcia pôvodných významov, funkcií vecí a spoločenských javov a ich hravá rekonštrukcia cez svojskú optiku a estetiku. Plastiky a asambláže slovenského výtvarníka a ilustrátora Miloša Koptáka, ktoré vytvára priebežne od 90. rokov 20. storočia""," vystavil na samostatnej výstave s názvom "Jestlipak tahle věc má své určení?!" v Nitrianskej galérii v Nitre vo februári 2022.
Mirroir Noir.
Miroir Noir je autorskou kooperáciou slovenského maliara a ilustrátora Miloša Koptáka (1968) a katalánskeho umelca Rai Escalé (1964). Ich spoločné maliarske diela vznikajú naozaj spoločne na Slovensku alebo v Katalánsku (v okolí Barcelony), kde sa stretávajú na maliarskych pobytoch. Po rešeršovaní spoločnej témy pracujú každý na inom obraze na jednom mieste (v jednom ateliéri), v čase práce si diela vymenia a vzájomne korigujú, kritizujú, kontrolujú. Ako sami vravia, pri tvorbe sa často aj nenávidia, ale pri vyhrotených momentoch vznikajú možno ich najlepšie diela. Počas viac ako 10-ročnej spolupráce sa naučili komunikovať spoločnú tému, ako aj ustupovať svojmu autorskému egu v prospech výsledného diela. Témy budujú spoločne, vzhľadom na to, že nemajú spoločné historické pozadie dospievania a života,každý z nich prináša niečo iné: v osobných témach, v politických témach, v umelecko-historickej tradícii. Preto je šarmantné, že katalánskeho autora Raia Escalé zaujala tvorba aj slovenských umelcov a ich umeleckej histórie. Keď v roku 2013 vystavovali v madridskej galérii Blokker, denník El País im venoval veľký dvojstranový článok s názvom „"Barokový punk pre umenie a štyri ruky"“, ktorý pritiahol na výstavu divákov a aj zberateľov zo širšieho sveta (denník vychádza vo všetkých španielsky hovoriacich krajinách).
Svoju spoluprácu nazvali Miroir Noir – Čiernym zrkadlom, ako odvolávku na legendu o čiernom zrkadle na tzv. "Claudelovo sklo", do ktorého maliari 17. storočia hľadeli, keď chceli oddychovať po náročnej maliarskej práci. Zároveň je aj vysvetľujúcim odkazom na ich spoločnú estetiku, ktorú si vytvorili. Siaha ku koreňom veľkých maliarov Goyu, Murilla, Velasqueza a funguje ako dialóg s veľkými maliarmi histórie prostredníctvom používania expresívnej, „dark maľby“. Ich spoločná maľba s názvom "Nastal čas goríl" (2012, akryl na reklame, 120 x 234 cm) bol publikovaný na prebale knihy Toma Nicholsona "Gorila" (Dixit, 2012).

</doc>
<doc id="688007" url="https://sk.wikipedia.org/wiki?curid=688007" title="Dopravná nehoda v Bratislave 2. októbra 2022">
Dopravná nehoda v Bratislave 2. októbra 2022

Dopravná nehoda v Bratislave sa stala 2. októbra 2022 krátko po 22.25 SELČ na autobusovej zastávke Zochova na Staromestskej ulici v Bratislave, v mestskej časti Staré Mesto.
Nehodu spôsobil vodič vozidla Škoda Superb, ktorým bol podľa spravodajstva Televízie Markízy generálny sekretár Deaflympijského výboru Slovenska Dušan Dědeček. Podľa Krajského riaditeľstva Policajného zboru (PZ) v Bratislave vodič vozidla pod vplyvom alkoholu nezvládol riadenie, vozidlom zišiel mimo vozovku a vo vysokej rýchlosti 110 km/h narazil do osôb čakajúcich na zastávke. Príslušníci PZ u vodiča zistili dychovou skúškou prítomnosť alkoholu v dychu s nameranou hodnotou 0,81 mg/l (1,69 promile). Následne ho zadržali a umiestnili v cele policajného zaistenia, pričom vyšetrovateľ začal trestné stíhanie vo veci trestného činu usmrtenia (§ 149 ods. 1 Trestného zákona). O deň neskôr došlo k zmene právnej kvalifikácie a zo strany vyšetrovateľa bolo vznesené obvinenie z trestného činu všeobecného ohrozenia (§ 284, 285 Trestného zákona). Podľa medializovaných informácií na mieste spolujazdca sedel Dědečkov syn Lukáš, taktiež pod vplyvom alkoholu (0,5 mg/l).
V dôsledku nehody zomreli štyri osoby priamo na mieste, tri osoby boli v kritickom stave prevezené do nemocníc, ďalšie tri osoby utrpeli zranenia vyžadujúce si ich ošetrenie v nemocniciach. Na nasledujúci deň na následky utrpených zranení zomrela jedna z hospitalizovaných osôb. Postihnutými boli prevažne mimobratislavskí študenti bratislavských univerzít, čakajúci na spoje k internátom v Mlynskej doline.
Zastávka Zochova bola do 13:03 nasledujúceho dňa vyradená z prevádzky.
Obete.
Dôsledky nehody neprežilo päť osôb:
Reakcie.
V reakcii na udalosť viacerí politici avizovali, že sa budú snažiť o presadenie sprísnenia trestov za vedenie vozidla pod vplyvom alkoholu (napr. minister vnútra SR Roman Mikulec).
Súdny proces.
Dňa 8. júna 2023 Mestský súd Bratislava I rozhodol o treste 15 rokov odňatia slobody nepodmienečne. Obžalovaný sa k skutku priznal a nevyužil ani právo na odvolanie. Odvolali sa však zástupcovia obetí a tak rozsudok nie je právoplatný.

</doc>
<doc id="688012" url="https://sk.wikipedia.org/wiki?curid=688012" title="Liz Truss">
Liz Truss



</doc>
<doc id="688015" url="https://sk.wikipedia.org/wiki?curid=688015" title="Mary Elizabeth Trussová">
Mary Elizabeth Trussová



</doc>
<doc id="688016" url="https://sk.wikipedia.org/wiki?curid=688016" title="Mary Elizabeth Truss">
Mary Elizabeth Truss



</doc>
<doc id="688020" url="https://sk.wikipedia.org/wiki?curid=688020" title="Orlov most">
Orlov most

Orlov most (, doslova "Orlí most") je most na rieke Perlovska reka, ktorý sa nachádza v centrálnej časti mesta Sofia v Sofijskej oblasti v západnom Bulharsku.
Lokalita.
Orlov most sa nachádza v centrálnej časti Sofie na bulvári "Carigradsko šose" (, doslova "Carihradská cesta"). Je postavený na rieke Perlovska reka.
Charakteristika.
Na mieste kde sa most nachádza boli uvítaní Bulhari, ktorí sa pred oslobodením Bulharska aktívne účastnili aktivít za oslobodenie a v marci roku 1878 boli prepustení z tureckej väznice v meste Diyarbakır. Most tak symbolicky predstavuje z dôvodu tejto udalosti symbol oslobodenia Bulharska a štyria orly na stĺpoch mosta predstavujú slobodný duch prepustených. Orly zároveň symbolizujú upomienku na staré bulharske vládne dynastie, ktoré orla využívali ako symbol vládnej mociŠišmanovci a Terterovci.
Je dielom architektov českých architektov Antonína Kolářa (udávaný aj ako Adolf Václav Kolář, Anton Václav Kolář, alebo Antonín Václav Kolář), Václava Proška, Jiřího Proška a Josefa Proška.
Kamenné časti sú zhotovené v klasicistickom slohu, kovové elementy mostu sú novobarokové. Centrálnym elementom mostu sú štyri masívne stĺpy, ktoré prevedením pripomínajú dórsky sloh antického Grécka. Na vrchole každého zo stĺpov sa nachádza bronzová socha predstavujúca orla. Zábradlia a svietniky prevedením pripomínajú éru neskorého viedenského baroku. 
Kovové elementy, teda bronzové sochy a platiky, sú výrobkom viedenskej firmy Waagner Rudolpha Philippa Waagnera.
Dôležitou vizuálnou súčasťou mostu bola žltá keramická dlažba, položená v priebehu roku 1907, ktorú vyrobila rakúsko-uhorská firma Kőszénbánya Téglagyár Társulat Pesten, filiálka spoločnosti Wienerberger. Dlažba však bola odstránená pri rozširování mostu v roku 1971.
Dejiny.
Výstavba mostu prebehla v rokoch 18891891. V roku 1907 bola na moste položená keramická dlažba. V čase výstavby sa most nachádzal na okraji mesta a a v období na konci 19. a začiatku 20. storočia predstavoval vstupnú bránu do Sofie na hlavnej ceste do Istanbulu.
Most bol z dôvodu rozširovania Sofie a stúpajúcej tendencie premávky od druhej polovice 20. storočia celkovo trikrát rozširovaný, pričom najväčšie rozšírenie prebehlo v roku 1971.
V roku 1989 sa most a okolie stali miestom konaní demonštrácií, ktoré viedli k demokratickým zmenám, pričom najväčšej z nich sa vtedy zúčastnil približne 1 milión demonštrantov.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená v roku 1955 za kultúrnu pamiatku miesteho významu. Ako dôvod ochrany je uvedená architektonicko-staviteľská, historická ako aj umelecká hodnota stavby. V roku 1988 bola vyhlásená za kultúrnu pamiatku národného významu. Dôvody ochrany ostali nezmenené.
Názov stavby ako je uvedený na zozname kultúrnych pamiatok národného významu je "Orlov most" (, doslova "Orlí most").

</doc>
<doc id="688021" url="https://sk.wikipedia.org/wiki?curid=688021" title="Dušan Dědeček">
Dušan Dědeček

Dušan Dědeček (* 6. júl 1962, Brezno) je slovenský športový funkcionár a tréner. Všeobecne známym sa stal tým, že 2. októbra 2022 pod vplyvom alkoholu spôsobil dopravnú nehodu, v dôsledku ktorej zahynulo päť mladých študentov a ďalších päť osôb utrpelo zranenia.
Štúdium a pôsobenie v športe.
V roku 1987 absolvoval štúdium telesnej výchovy a športu s trénerským zameraním na Fakulte telesnej výchovy a športu Univerzity Komenského v Bratislave.
Pôsobil ako atletický tréner pre nepočujúcich športovcov, napr. ako tréner deflympioničky Ivany Krištofičovej. Vyše dekádu pôsobil vo funkcii generálneho sekretára Deflympijského výboru Slovenska, 5. októbra 2022 z funkcie odstúpil.
Kandidatúra v komunálnej politike.
V komunálnych voľbách v roku 2010 kandidoval do miestneho zastupiteľstva mestskej časti Bratislava-Karlova Ves za koalíciu strán SMER – sociálna demokracia (SMER-SD), Slovenská národná strana (SNS), Strana zelených Slovenska, Slobodné fórum. V nasledujúcich komunálnych voľbách kandidoval opätovne, za koalíciu strán SMER-SD, SNS, Strana zelených Slovenska a Strana moderného Slovenska. V oboch prípadoch vo voľbách neuspel.
Dopravná nehoda.
2. októbra 2022 krátko po 22:24 pod vplyvom alkoholu spôsobil v Bratislave-Starom Meste dopravnú nehodu, pri ktorej zahynulo päť osôb. Policajný zbor v dôsledku toho začal trestné stíhanie vo veci trestného činu usmrtenia, neskôr bolo vznesené obvinenie z trestného činu všeobecného ohrozenia. D. Dědeček bol zadržaný príslušníkmi Policajného zboru (PZ) priamo na mieste činu a následne bol umiestnený do cely policajného zaistenia, pričom podľa prezidenta PZ Štefana Hamrana sa po čine správal agresívne.
6. októbra sudca pre prípravné konanie Okresného súdu Bratislava I rozhodol, že nebude vzatý do väzby, ktorú požadoval prokurátor. Ten voči tomu podal sťažnosť a odvolací Krajský súd v Bratislave následne 14. októbra rozhodol o vzatí obvineného do väzby.
8. júna 2023 Mestský súd Bratislava I rozhodol o treste 15 rokov odňatia slobody nepodmienečne. Obžalovaný sa k skutku priznal a nevyužil ani právo na odvolanie. Odvolali sa však zástupcovia obetí a tak rozsudok nie je právoplatný.

</doc>
<doc id="688022" url="https://sk.wikipedia.org/wiki?curid=688022" title="Hamran">
Hamran



</doc>
<doc id="688023" url="https://sk.wikipedia.org/wiki?curid=688023" title="Nad Bučom">
Nad Bučom

Nad Bučom () je vrch v pohorí Branisko. Leží nad Širokým, približne východne od Spišského Podhradia. 
Poloha.
Nachádza sa v strednej časti Braniska, v geomorfologickom podcelku Smrekovica. Leží v Prešovskom kraji, na hranici okresov Prešov a Levoča a zasahuje na katastrálne územie obce Šindliar a Poľanovce. Najbližšími sídlami sú severozápadne ležiaci Vyšný Slavkov, juhozápadne sú Poľanovce a Korytné, východným smerom sú situované obce Široké, Fričovce a Šindliar a severovýchodne leží Lačnov.
Opis.
Nad Bučom leží v rázsoche, ktorá vybieha južným smerom z masívu Smrekovice () v hlavnom hrebeni a pokračuje na Patriu () a Zvolanskú (). Východne sa nachádza Kravcová (), Suchý vrch () a Homôľka (), južne Zvolanská, Patria a Rudník (), západne Príkre (), Petrova hora () a sedlom Smrekovica oddelená rovnomenná dominanta () a severne Veľká skala () a Boldigaň (). Masív patrí do povodia Hornádu, kde vodu odvádza riečka Svinka a jej prítoky; zo západných svahov Dolný potok, z juhovýchodných Kanný jarok a severovýchodných Suchý potok. Vrchol traverzujú tri značené turistické chodníky, smerujúce do blízkeho sedla. 
Výhľady.
Vrchol pokrýva nesúvislý lesný porast s veľkými odlesnenými plochami, ktorý umožňuje obmedzený rozhľad. Z vhodných lokalít je tak možné pozorovať okolité vrcholy Braniska, pri priaznivých podmienkach tiež Vysoké a Belianske Tatry, východnú časť Nízkych Tatier, Hornádsku kotlinu, Slovenský raj, Volovské vrchy, Čiernu horu, Slanské vrchy, Šarišskú vrchovinu a Čergov.
Prístup.
Na vrchol nevedie značený chodník, no traverzom vedie poblíž do sedla Smrekovica:

</doc>
<doc id="688024" url="https://sk.wikipedia.org/wiki?curid=688024" title="Kresťanstvo v Afrike">
Kresťanstvo v Afrike

Kresťanstvo v Afrike sa rozšírilo v 1. storočí. Mnoho Afričanov ovplyvnilo vývoj kresťanstva. Boli to okrem iného Tertullianus, Kléméns Alexandrijský, Órigenés, Svätý Cyprián, Atanáš či Svätý Augustín.
Dejiny kresťanstva v Afrike.
Staroveký Egypt bol christianizovaný už v prvej fáze šírenia kresťanstva. S Egyptom susedilo habešské (etiópske) Aksumské kráľovstvo. Jeho kráľ, Ezana II., bol pokrstený v roku 324 a grécky otrok, sv. Frumentius, sa stal biskupom alexandrijskej cirkvi. V roku 350 Aksumské kráľovstvo rozvrátilo Núbiu, ktorá sa rozpadla na tri kráľovstvá: Nobatiu s hlavným mestom Pachoras (dnes Faras) na severe, medzi prvým a druhým Nílskym kataraktom, Makúriu s hlavným mestom Stará Dongola uprostred a Alódiu s hlavným mestom Soba (nedaleko Chartúmu) na juhu. 
Zásadný zlom prišiel v roku 451 s chalcedónskym koncilom. Na ňom došlo k roztržke pravoverných dyafyzitov a afrických miafyzitov (nepresne monofyzitov). Afrika sa tak vydelila z grécko-rímskeho sveta. Najskôr bola christianizovaná Nobatia, v roku 545, v miafyzitskej forme. V roku 569 prijalo kresťanstvo kráľovstvo Alódie, opäť ako miafyzitizmus. Iba Makúria v tom istom roku prijala pravoverie.
V roku 640 dobyli arabskí moslimovia Egypt. Štáty na juh od Egypta tak stratili s Európou a teda aj zvyškom kresťanského sveta kontakt. V roku 651 sa Arabi pokúsili Núbiu dobyť, boli odrazení, ale získali tribut (zmluvou baqt ). Merkorios I. Makúrijský pred rokom 701 anektoval Nobatiu a v roku 719 Makúria konvertovala na miafyzitizmus.
Židovská kráľovná Jitka v roku 960 vyvrátila Aksumské kráľovstvo. V roku 1137 bola vláda jej potomkov ukončená, keď kráľ kráľov Mara Takla Haymanot z dynastie Zangwe založil Etiópske cisárstvo, v európskej stredovekej skomolené tradícii bájne kráľovstvo kňaza Jána. Táto povesť vznikla na základe kontaktov s križiakmi. Po roku 1171 nastáva úpadok Núbie. Kresťanskí Núbijci vydávali svoje dcéry za moslimských Arabov. Po roku 1275 nastal otvorený rozvrat, naproti tomu susedná Etiopia len v roku 1270 zmenila dynastiu: K moci sa dostala dynastia Šalamúnovcov, ktorá potom vládla až do roku 1974. V roku 1317 Makúria konvertovala na islam. V roku 1504 dobyli moslimovia posledný sudánsky kresťanský štát, Alódiu.
Súčasnosť.
Kresťanstvo v Afrike zaznamenáva v súčasnosti rýchly početný nárast, najmä na úkor tradičných náboženstiev. Misijná činnosť je v súčasnosti vykonávaná viac samotnými Afričanmi, než misionári z iných kontinentov.
Kresťanské denominácie sú veľmi rozmanité – od tradičných cirkví radených k východnému pravoslávnemu spoločenstvu až po dynamicky sa rozvíjajúce letničné a charizmatické spoločenstvá.
Kresťanstvo je podľa štatistík najrozšírenejším náboženstvom v súčasnej Afrike: hlási sa k nemu 49 % celej populácie kontinentu – v subsaharskej Afrike je to takmer 60 % populácie. V roku 2022 žilo v Afrike približne 685 miliónov kresťanov, čo je najväčšia množina kresťanov zo všetkých svetových kontinentov a číslo – na rozdiel od Európy – stále prudko stúpa. Africké kresťanstvo stojí na tradícii dvoch tisíc rokov, Ježiš Kristus začal svoj ľudský život útekom do Egypta (Mt 2,13-21), kde mu bola zaistená bezpečnosť a prvým egyptským biskupom sa podľa tradície iba o štyri desaťročia neskôr stal evanjelista Marek. Od čias prvých apoštolov po súčasnosť prebehli tri veľké fázy christianizácie Afriky.
Najväčšia množina afrických kresťanov je rímskych katolíkov, približne 158 miliónov veriacich. Na pravoslávie sa hlási približne 52 miliónov ľudí v Afrike, z toho 37 miliónov veriacich má etiópska ortodoxná cirkev, 10 miliónov koptská ortodoxná cirkev, takmer 3 milióny grécka ortodoxná cirkev a 2 milióny eritrejská ortodoxná cirkev. Protestantské cirkvi hlásia dohromady 409 miliónov veriacich, ktorí sa však delia do mnohých cirkví.
V Afrike vznikli unikátne teologické smery ako sú africká teológia alebo juhoafrická čierna teológia. V subsaharskej Afrike je bežným javom vyznávanie kresťanstva (alebo islamu ) a zároveň jedného z tradičných afrických náboženstiev (viacpočetná náboženská identita). Existuje veľké množstvo náboženských eklekticizmov a synkretizmov napríklad synkretizmus kresťanstva a bwiti v Gabone alebo synkretizmus vodunu a kresťanstva v Benine. Africké kresťanstvo je neoddeliteľnou súčasťou kresťanstva svetového – od samého začiatku existencie kresťanstva ho Afrika spoluutvára. Počtom kresťanov je Afrika v medzikontinentálnom porovnaní na vedúcu pozíciu. Okrem špecifického teologického pohľadu a rôznych akcentov dala Afrika svetu aj nové kresťanské cirkvi a mnohé unikátne kresťanské synkretizmy.

</doc>
<doc id="688025" url="https://sk.wikipedia.org/wiki?curid=688025" title="Patria (vrch v Branisku)">
Patria (vrch v Branisku)

Patria () je vrch v pohorí Branisko. Leží nad Širokým, približne severne od Krompách. 
Poloha.
Nachádza sa v strednej časti Braniska, v geomorfologickom podcelku Smrekovica. Leží v Prešovskom kraji, v okrese Prešov a na katastrálnom území obce Široké. Najbližšími sídlami sú východným smerom situované obce Široké, Fričovce a Šindliar, západným leží Korytné a Poľanovce.
Opis.
Patria leží v rázsoche, ktorá vybieha južným smerom z masívu Smrekovice () v hlavnom hrebeni a pokračuje na Zvolanskú (). Východne sa nachádza Sopková () a Príkry hrb (), severne Homôľka (), Nad Bučom () a Smrekovica, západne Príkre () a Ostrá hôrka () a južne Rudník (), Rajtopíky (), Brezová () a Zvolanská (). Masív patrí do povodia Hornádu, kde vodu z juhozápadnej časti odvádza riečka Svinka, z východu jej prítok Kolbašský potok a zo severu Kanný jarok. Vrcholom vedie značený turistický chodník zo Širokého. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je tak možné pozorovať okolité vrcholy Braniska, pri priaznivých podmienkach tiež Levočské vrchy, Vysoké a Belianske Tatry, východnú časť Nízkych Tatier, Hornádsku kotlinu, Slovenský raj, Volovské vrchy, Čiernu horu, Slanské vrchy, Šarišskú vrchovinu a Čergov.

</doc>
<doc id="688026" url="https://sk.wikipedia.org/wiki?curid=688026" title="Centrálnokarpatská paleogénna panva">
Centrálnokarpatská paleogénna panva



</doc>
<doc id="688029" url="https://sk.wikipedia.org/wiki?curid=688029" title="Moskovskij gosudarstvennyj universitet imeni M. V. Lomonosova">
Moskovskij gosudarstvennyj universitet imeni M. V. Lomonosova



</doc>
<doc id="688036" url="https://sk.wikipedia.org/wiki?curid=688036" title="Ján Horecký">
Ján Horecký

Ján Horecký môže byť:

</doc>
<doc id="688040" url="https://sk.wikipedia.org/wiki?curid=688040" title="Starčekovec jastrabníkolistý">
Starčekovec jastrabníkolistý

Starčekovec jastrabníkolistý () je rýchlo rastúca jednoročná rastlina z rodu starčekovec ("Erechtites") z čeľade astrovité ("Asteraceae"). Je to bylina podobná, ako aj názov hovorí, starčekom. Pochádza zo Severnej Ameriky, kde je vedená ako environmentálna a poľnohospodárska burina. Ako zavlečený druh sa u nás udomácnil a rozšíril. Rastie na rúbaniskách, v lomoch a krovinách od nížinného po pahorkatinový vegetačný stupeň. 
Opis.
Starčekovec jastrabníkolistý je rýchlo rastúca jednoročná rastlina s priamou byľou, ktorá je dutá, krehká a hore strapcovito rozkonárená. Má tenký vretenovitý koreň. Druh je husto listnatý a roztratene chlpatý až lysý. Listy sú striedavé a s perovitou žilnatinou. Dolné sú podlhovasto vajcovité, zúžené do krídlatej listovej stopky, nerovnako zubaté, pri kvitnutí sú už uschnuté. Prostredné listy sú podlhovasto kopijovité, dlhé až 15 cm, široké 3 až 4 cm, sediace až objímavé na zúženej až plytko srdcovitej báze a sú hrubo nerovnako zubaté. Horné listy sú čiarkovito kopijovité, na báze sú šípovité, celistvookrajové, až oddialene zubaté, končisté, prechádzajúce do čiarkovitých listeňov. Najvyššie listy sú úzko čiarkovité, s dĺžkou do 5 cm. Všetky listy sú na rube na žilnatine chlpaté.
Súkvetia (úbory) sú v bohatom strapci, zákrov je valcovito zvončekovitý, s priemerom 6 až 7 mm a dĺžkou 12 až 17 mm, je jednoradový. Listene sú čiarkovito kopijovité, hnedočervené, bielo obrúbené. Zvonku zákrovu je zákrovček tvorený niekoľkými krátkymi listeňmi. Lôžko úboru je bez plievok. Kvety sú rúrkovité, svetložlté, s päťpočetnou korunou, k ústiu nepatrne rozšírenou. Nažky sú v obryse podlhovasto čiarkovité, dlhé 2 až 3 mm, plstnaté a nápadne rebrované. Chocholec je biely a lesklý, dlhý 12 až 14 mm. Lúče sú hladké a mäkké. Semená sa ľahko šíria vetrom.
Z diagnostických znakov je dôležitá dutá lámavá byľ, zúbkatý okraj listov a neprítomnosť jazykovitých kvetov. 
Rozšírenie.
Starčekovec jastrabníkolistý sa vyskytuje vo veľkej časti Severnej Ameriky. Od východného pobrežia areál zasahuje až k prériám a objavuje sa aj na západnom pobreží. Ďalej pokračuje cez Mexiko a Strednú Ameriku až do Venezuely, Bolívie, Brazílie a severnej Argentíny. Druhotne sa rozšíril do Európy (Nemecko, Poľsko, Rakúsko, Slovensko, Maďarsko, Slovinsko, Chorvátsko, Rumunsko, Ukrajina), do východnej Ázie, kde rastie v Číne, Kórei, na Taiwane a v juhovýchodnej Ázii, tiež na Havajských ostrovoch. 
Ekológia.
V svojej domovine rastie starčekovec jastrabníkolistý ako bežná bylina v ihličnatých, listnatých a zmiešaných lesoch, kde sa vyskytuje na miestach s priamym slnečným žiarením, ako sú lesné čistiny, okraje lesov alebo pozdĺž chodníkov a to od pobrežia až do nadmorskej výšky 1400 m. Ako burina rastie v širokom spektre antropogénnych biotopov, kde je vegetácia pravidelne narúšaná alebo udržiavaná v skorých sukcesných štádiách; patria sem spálené oblasti, holiny, obrábaná pôda, narušené miesta, otvorené svahy, pasienky, okraje ciest a brehy potokov. Podobným spôsobom osidľuje biotopy aj v druhotných areáloch.
Starčekovec jastrabníkolistý sa nerozmnožuje vegetatívne. Jeho semená zvyčajne klíčia na jar, ale vo vyšších zemepisných šírkach sa to môže vyskytnúť neskôr. V Mexiku a Strednej Amerike druh produkuje kvety a semená počas celého roka. V Severnej Amerike kvitnutie začína koncom júla a dozrievanie semien prebieha väčšinou od polovice augusta do začiatku októbra. U nás kvitne od júla do septembra. Starčekovec možno nájsť v oblastiach so značnými rozdielmi v priemernej ročnej teplote, zrážkach a dĺžke dňa. Je prispôsobený širokému spektru typov pôd vrátane piesku, ílu, hliny, kameňa a štrku s pH v rozsahu od 4,5 do 8.
Invazivita.
Starčekovec jastrabníkolistý je vedený ako environmentálna a poľnohospodárska burina v oblastiach v rámci svojej pôvodnej distribúcie aj mimo nej. Dospelé rastliny môžu produkovať veľké množstvo semien rozptýľovaných vetrom, čo uľahčuje kolonizáciu nových oblastí. V súčasnosti je uvedený ako invázny v Hongkongu, na Havaji, na Galapágoch, vo Francúzskej Polynézii, na Palau, na mnohých ostrovoch v Oceánii, vrátane Nového Zélandu a v Maďarsku. Za potenciálnu burinu sa považuje aj v Austrálii.
Starčekovec je považovaný za burinu predovšetkým v kultúrnych porastoch plodín: ovos siaty ("Avena sativa"), jačmeň siaty ("Hordeum vulgare"), kukurica siata ("Zea mays"), jahoda záhradná ("Fragaria ananassa"), cibuľa ("Allium cepa"), mrkva obyčajná ("Daucus carota") a trstina cukrová ("Saccharum officinarum"). Za burinu sa považuje aj v lucerne siatej ("Medicago sativa") a na zmiešaných pasienkoch.
Hrozby a choroby.
Na starčekovcovi jastrabníkolistom parazituje viacero druhov bylinožravého hmyzu. Z čeľade lienkovité, je to druh "Harmonia conformis", ktorý požiera kvety hostiteľa. Z motýľov ("Lepidoptera") je viacero druhov, ktoré zahŕňajú starčekovec do svojho hostiteľského rozsahu; patria sem "Hypercompe icasia", "Platyptilia farfarellus", "Platphalonidia subolivacea" a "Phyllocnistis insignis". Muška "Nemorimyza maculosa" z radu dvojkrídlovcov ("Diptera"), vytvára na listoch veľké škvrnité míny. V tropických a subtropických oblastiach na koreňoch hostiteľa parazituje z háďatiek druh "Meloidogyne incognita". Hálky, vo forme 2 až 5 mm veľkých opuchov, obsahujú najmä žiarivo biele samice s vajíčkami.

</doc>
<doc id="688041" url="https://sk.wikipedia.org/wiki?curid=688041" title="Ján Horecký (pedagóg)">
Ján Horecký (pedagóg)

Mgr. Ján Horecký (* 23. jún 1968, Trenčín) je slovenský pedagóg, ktorý od 4. októbra 2022 do 15. mája 2023 pôsobil ako minister školstva, vedy, výskumu a športu Slovenskej republiky (SR) vo vláde Eduarda Hegera.
Štúdium.
V rokoch 19861991 absolvoval magisterské štúdium učiteľstva predmetov matematika – zemepis na Prírodovedeckej fakulte Univerzity Komenského v Bratislave.
Pedagogická kariéra.
V rokoch 19911997 pracoval ako učiteľ matematiky a geografie na Gymnáziu Jána Papánka v Bratislave. Následne v rokoch 19971999 pôsobil ako správca Nadácie Novohradská, ktorá má dodnes za cieľ podporovať materiálne zabezpečenie výchovno-vzdelávacieho procesu na Spojenej škole, Novohradská 3, Bratislava s Gymnáziom Jura Hronca ako jednou z jej organizačných zložiek. J. Horecký zároveň na tomto gymnáziu do roku 2003 vyučoval matematiku. Do roku 2001 pôsobil ako koordinátor medzinárodného programu neziskovej organizácie International Baccalaureate.
V rokoch 20042008 pracoval ako učiteľ matematiky na Spojenej škole, Tilgnerova 14, Bratislava. Od mája 2008 do júla 2020 bol riaditeľom Spojenej školy sv. Františka z Assisi, Karloveská 32, Bratislava. V rokoch 20112019 pôsobil vo funkcii prezidenta Združenia katolíckych škôl Slovenska. V januári 2022 sa stal manažérom siete súkromných škôl Felix.
V roku 2013 malo Združenie katolíckych škôl pod Horeckého vedením problém s Hupsovým šlabikárom, v ktorom bola zobrazená rozvedená rodina, striedavá starostlivosť, druhý sobáš, nevlastný otec a pod., keďže zobrazovanie všetkých foriem spolužitia malo byť príliš náročné na vnímanie pre prvákov a chýbal mu aj výchovný rozmer. V roku 2014 sa Horecký angažoval proti návrhu Akčného plánu pre LGBTI ľudí a na proteste pred úradom vlády vyhlásil, že rodová ideológia nebuduje, ale naopak, ničí dôstojnosť človeka.
Politické pôsobenie.
V rokoch 2006, 2014 a 2018 bol zvolený do miestneho zastupiteľstva bratislavskej mestskej časti Karlova Ves. V roku 2010 kandidoval za KDH, získal 529 hlasov. Vo voľbách v roku 2014 kandidoval za koalíciu KDH, MOST-HÍD, NOVA, #SIEŤ, SaS, SDKÚ-DS, SZ, získal 997 hlasov. V roku 2018 kandidoval ako nezávislý, získal 1 462 hlasov.
Vládna kríza spôsobená pretrvávajúcimi nezhodami medzi predsedom hnutia Obyčajní ľudia a nezávislé osobnosti (OĽaNO), ministrom financií Igorom Matovičom a predsedom strany Sloboda a Solidarita (SaS), ministrom hospodárstva Richardom Sulíkom sa skončila odchodom SaS z vlády. 13. septembra 2022 prezidentka SR Zuzana Čaputová prijala demisiu odchádzajúcich ministrov, nominantov SaS vrátane ministra školstva, vedy, výskumu a športu SR Branislava Gröhlinga, a zároveň do funkcie vymenovala nových ministrov navrhnutých predsedom vlády Eduardom Hegerom (OĽaNO) – Karla Hirmana (hospodárstvo), Rastislava Káčera (zahraničné veci a európske záležitosti) a Viliama Karasa (spravodlivosť). Vzhľadom na absenciu nominanta na ministra školstva, vedy, výskumu a športu SR prezidentka poverila vedením tohto rezortu predsedu vlády "„s požiadavkou, aby mi meno nového ministra alebo ministerky predložil čo najskôr“".
Podľa denníka Postoj Jána Horeckého na post ministra navrhoval premiérovi už počas leta šéf parlamentného školského výboru a poslanec Kresťanskej únie Richard Vašečka: "„Mal som s ním dlhoročnú skúsenosť v oblasti vzdelávania ešte z minulých volebných období. Vždy bol pre nás zdrojom kvalitných návrhov. Je jednoznačne zaradený aj v oblasti hodnôt, čo je pre mňa zárukou, že bude dobrým kandidátom aj po charakterovej stránke.“" Požiadavku, aby sa ministrom stal „konzervatívne orientovaný odborník“ vyslovil aj predseda SME RODINA Boris Kollár.
4. októbra 2022 prezidentka SR Zuzana Čaputová vymenovala J. Horeckého za ministra školstva, vedy, výskumu a športu SR na návrh predsedu vlády SR Eduarda Hegera. Konštatovala, že minister spĺňa požiadavky trojkoalície na konzervatívne orientovaného odborníka, pripomenula mu však, že vymenovaním prestáva byť manažérom jednej siete škôl s jasne vyhraneným svetonázorom.
18. mája 2023 oznámil, že vstupuje do Kresťanskodemokratického hnutia.

</doc>
<doc id="688042" url="https://sk.wikipedia.org/wiki?curid=688042" title="Čas malín">
Čas malín

Čas malín je štúdiový album slovenského speváka Pavla Hammela a skupiny Prúdy. Tento album vydalo v roku 1981 hudobné vydavateľstvo Opus.
V roku 2000 vyšla cez vydavateľstvo Bonton albumu reedícia. Táto verzia obsahovala ako bonusy štyri nahrávky. Medzi nimi je aj pieseň „Čas malín“, ktorá, napriek tomu, že bola titulná, v čase vydania na albume nebola a vyšla len na singli. V tom období sa s Pavlom Hammelom v štúdiu aj na pódiach striedalo viacero hudobných skupín a tak sa stalo, že spolu s titulným albumom a s bonusmi na verzii z roku 2000, sú medzi účinkujúcimi rôzne mená hudobníkov z vtedy existujúcich skupín. Nájdeme medzi nimi okrem aktuálnej zostavy Prúdov, ale aj veteránov vtedajšej hudobnej scény, skupinu Burčiak (ktorým Hammel v tom čase prispel na album "Pop Scop"), či mladý začínajúci V.V. Systém s devätnásťročným Andrejom Šebanom. V tejto zbierke nahrávok, ktorých výhradnými autormi sú prvýkrát Pavol Hammel a Boris Filan, je niekoľko vo svojej dobe často hrávaných pesničiek. Okrem titulnej skladby sú to piesne „Cirkus leto“, „Chlapci z mesta“, „ZRPŠ“ a spomedzi bonusov napríklad ešte aj „Prvý bozk“.

</doc>
<doc id="688043" url="https://sk.wikipedia.org/wiki?curid=688043" title="Euroázia">
Euroázia



</doc>
<doc id="688051" url="https://sk.wikipedia.org/wiki?curid=688051" title="Petrova hora (vrch v Branisku)">
Petrova hora (vrch v Branisku)

Petrova hora () je vrch v pohorí Branisko. Leží nad Vyšným Slavkovom, približne severovýchodne od Spišského Podhradia. 
Poloha.
Nachádza sa v strednej časti Braniska, v geomorfologickom podcelku Smrekovica. Leží v Prešovskom kraji, v okrese Levoča a na katastrálnom území obce Poľanovce. Najbližšími sídlami sú severne ležiaci Vyšný Slavkov a juhozápadne situované Poľanovce, Korytné a Bijacovce.
Opis.
Petrova hora leží v hlavnom hrebeni, ktorý vedie juhozápadným smerom z masívu Smrekovice () a pokračuje cez Príkre () do sedla Branisko. Severným smerom sa nachádza Bučina (), Ostrý vrch () a Michalička (), západným Petruška () a Skala (), južným Ostrá hôrka (), Príkre (), Rudník () a Patria () a východným vrch Nad Bučom () a plytkým sedlom oddelená Smrekovica (). Masív patrí do povodia Hornádu, kde vodu z južnej časti odvádza riečka Svinka a zo západnej potok Branisko. Vrcholom vedie značená turistická trasa z Vyšného Slavkova. 
Výhľady.
Vrchol pokrýva nesúvislý, zväčša riedky lesný porast s odlesnenými plochami, ktorý umožňuje obmedzený rozhľad. Z vhodných lokalít je tak možné pozorovať okolité vrcholy Braniska, pri priaznivých podmienkach tiež Levočské vrchy, Vysoké a Belianske Tatry, východnú časť Nízkych Tatier, Hornádsku kotlinu, Slovenský raj a Volovské vrchy.

</doc>
<doc id="688054" url="https://sk.wikipedia.org/wiki?curid=688054" title="Patinský kanál">
Patinský kanál

Patinský kanál je kanál v regióne Podunajsko, na území obcí Martovce, Hurbanovo, Svätý Peter, Komárno, Iža, Chotín, Marcelová, Patince v okrese Komárno v Nitrianskom kraji. Nachádza sa v geomorfologickej oblasti Podunajská nížina v geomorfologickom celku Podunajská rovina. Ústi do Dunaja. Má dĺžku . Rád toku II. 
Začiatok.
Začína sa v v juhovýchodnom priestore územia obce Martovce, v poľnohospodárskom extraviláne, vo východnej časti poľa "Ostrov".
Opis toku.
"Patinský kanál" tečie od začiatku juhovýchodným smerom územím Martoviec, mení smer na východný až severovýchodný, v preteká cez obecnú hranicu medzi obcami Martovce a Hurbanovo, stáča sa na juh až juhozápad, v priberá pravostranný prítok Vraní kanál, v priberá ľavostranný prítok Vécky kanál, pravým brehom obmýva pole "Pri Nitre", mení smer na juhovýchod, v pravom uhle mení smer na juhozápad, pokračuje v priamke cez pole "Hurbanovská sihoť", v preteká cez obecnú hranicu medzi obcami Hurbanovo a Svätý Peter, vteká na územie obce Svätý Peter, v priberá ľavostranný prítok Holanovský kanál, rozvetvením z "Patinského kanála" odbočuje Zámocký kanál, v priteká na obecnú hranicu medzi obcou Svätý Peter a mestom Komárno, v priamke pokračuje po tejto hranici juhovýchodným smerom, v podteká cestu a hneď už na území mesta Komárno aj železnicu z Komárna do Hurbanova, v priberá pravostranný prítok Motúzový kanál, v severovýchodnej oblasti "Ďulovho Dvora", mestskej časti Komárna, mení smer na východ, vteká na obecnú hranicu medzi Komárnom a obcou Iža, tečie po tejto hranici a od trojchotárnika sleduje obecnú hranicu medzi obcou Iža a obcou Chotín, v priberá ľavostranný prítok Hurbanovský kanál, tečie po hranici medzi Ižou a Marcelovou, v priberá ľavostranný prítok Oblúk, preteká juhovýchodným smerom po území obce Marcelová a priberá pravostranný prítok Ižiansky kanál, vteká na územie obce Patince a obteká severovýchodný okraj intravilánu Patiniec, tečie juhovýchodným smerom cez extravilán, podteká cestu z Komárna do Radvane nad Dunajom, tesne pred dunajskou hrádzou v priberá bezmenný pravostranný prítok,
v juhovýchodne od intravilánu Patiniec ústi do Dunaja ako jeho ľavostranný prítok.
"Patinský kanál" patrí do okresu Komárno v Nitrianskom kraji. Nachádza sa v geomorfologickom celku Podunajská rovina. Dôležitejšie prítoky: Vraní kanál, Vécky kanál, Holanovský kanál, Motúzový kanál, Hurbanovský kanál, Oblúk, Ižiansky kanál. "Patinský kanál" v časti svojho toku tečie v riečisku pôvodného toku "Žitavy".
Pôvod názvu.
Názov vodného toku "Patinský kanál" má pôvod v názve obce Patince. Z toponyma Patince bolo po pridaní formantu "-ský" a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Patinský kanál" ako súčasť veľmi početnej skupiny názvov v slovenskej toponymii, najmä hydronymii. 
Názov obce Patince s písomne doloženými záznamami 1260 "Poch", 1268 "Poth", 1464 "Path", 1956 "Patince" má pôvod v historickom apelatíve "pat, pata" vo význame "upravená tenšia hrada, ktorou sa uzatvára brána alebo vráta" prenesene "závora z upravenej väčšej hrady, ktorá sa prekladá cez cestu, aby sa tak zabránilo povozom ďalej postupovať po ceste", ktoré bolo rozšírené formantom "-ince". Názov vznikol na strategickom mieste pri sútoku "Starej Žitavy" a "Dunaja". Porovnaj aj názov obce Pata. Nemožno úplne vylúčiť ani pôvod z osobného mena "Pata", aj keď je to menej pravdepodobné.
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Patinský kanál" je jedinečným hydronymom (október 2022). 
Referencie.
 
 

</doc>
<doc id="688055" url="https://sk.wikipedia.org/wiki?curid=688055" title="Príkre (vrch v Branisku)">
Príkre (vrch v Branisku)

Príkre () je vrch v pohorí Branisko. Leží nad obcou Poľanovce, približne severovýchodne od Spišského Podhradia. 
Poloha.
Nachádza sa na západnom okraji strednej časti Braniska, v geomorfologickom podcelku Smrekovica. Leží v Prešovskom kraji, v okrese Levoča a na katastrálnom území obce Poľanovce. Najbližšími sídlami sú na juhozápadnom úpätí situované Poľanovce, južne ležiace Korytné, západne Bijacovce a severne ležiaci Vyšný Slavkov.
Opis.
Príkre leží v hlavnom hrebeni, ktorý vedie od sedla Branisko severným smerom na Petrovu horu () a dominantnú Smrekovicu (). Severným smerom sa nachádza Petruška (), Michalička (), Petrova hora () a Smrekovica, východným vrch Nad Bučom (), Homôľka () a Patria (), južným Brezová (), Rajtopíky () a Rudník () a západným Ostrá hôrka () a Skala (). Masív patrí do povodia Hornádu, kde vodu z východnej časti hrebeňa odvádza riečka Svinka a zo západnej odteká potokom Branisko. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy Braniska, pri priaznivých podmienkach tiež Levočské vrchy, Vysoké a Belianske Tatry, východnú časť Nízkych Tatier, Hornádsku kotlinu, Slovenský raj a Volovské vrchy.
Prístup.
Na vrchol nevedie značená trasa, no východným úbočím vedie údolím Svinky modro značený turistický chodník od juhu zo sedla Branisko na Smrekovicu. Západným úpätím vedie žltá značka od severu z Vyšného Slavkova do sedla Branisko.

</doc>
<doc id="688067" url="https://sk.wikipedia.org/wiki?curid=688067" title="Kvalifikácia na Majstrovstvá Európy vo futbale 2024">
Kvalifikácia na Majstrovstvá Európy vo futbale 2024

Kvalifikácia na Majstrovstvá Európy vo futbale 2024 bola futbalová súťaž, ktorá prebiehala od marca 2023 do marca 2024. Kvalifikácie sa zúčastnilo 53 z 55 tímov členských krajín UEFA, pričom na ME 2024 postúpilo 23 tímov a pridali sa k Nemecku, ktoré sa kvalifikovalo automaticky ako usporiadateľ. Priamo z kvalifikácie postúpilo 20 tímov, ďalšie 3 tímy vzišli z baráže, ktorá bola spojená s výsledkami reprezentácie v Lige národov UEFA 2022/2023.
Kvalifikované tímy.
&lt;section begin=tímy/&gt;
&lt;section end=tímy/&gt;
Formát.
Formát kvalifikácie bol podobný tomu z kvalifikácie ME 2020. Zo skupinovej fázy kvalifikácie postúpilo 20 tímov. 53 účastníkov bolo rozdelených do desiatich skupín; v siedmich skupinách bolo po päť tímov a v troch skupinách po šesť tímov. Žreb skupinovej fázy kvalifikácie sa uskutočnil 9. októbra 2022, po skončení ligovej fázy Ligy národov UEFA 2022/2023. Štyria účastníci Finálového turnaja Ligy národov boli vyžrebovaní do päťčlenných kvalifikačných skupín. Skupinová fáza kvalifikácie sa hrala systémom každý s každým doma a vonku, pričom sa hrali dvojzápasy v marci, júni, septembri, októbri a novembri 2023. Víťazi skupín a tímy na druhých miestach sa kvalifikovali priamo na ME 2024.
Po skončení skupinovej fázy kvalifikácie sa o zostávajúcich troch postupujúcich tímoch rozhodlo v play-off, ktoré sa hrlo v marci 2024. 12 účastníkov tohto play-off bolo určených na základe ich výkonov v Lige národov UEFA 2022/2023. Tieto tímy boli rozdelené do troch play-off, každé so štyrmi tímami, pričom z každého play-off postúpil na ME jeden tím. Play-off sa hralo systémom jednozápasového semifinále a jednozápasového finále. V semifinále hral najlepšie umiestnený tím v celkovom poradí Ligy národov UEFA 2022/2023 proti štvrtému tímu a druhý tím proti tretiemu tímu. Hostiteľ finále bol vyžrebovaný z víťazov semifinálových zápasov. Traja víťazi týchto play-off sa pridali k dvadsiatim tímom, ktoré postúpili na ME zo skupinovej fázy kvalifikácie.
Žreb.
Žreb skupinovej fázy kvalifikácie sa konal vo Festhalle vo Frankfurte 9. októbra 2022 o 12:00. V kvalifikácii bude hrať 53 z 55 členských krajín UEFA. Nemecko ako usporiadateľ ME 2024 nemusí hrať kvalifikáciu, zatiaľ čo Rusko bolo vylúčené z podujatí FIFA a UEFA pre inváziu na Ukrajinu.
53 účastníkov bolo nasadených do šiestich košov na základe celkového poradia Ligy národov UEFA 2022/2023. Štyria účastníci Finálového turnaja Ligy národov 2022/2023 boli zaradení do koša Ligy národov a boli vyžrebovaní do skupín A až D, ktoré majú iba päť tímov, to znamená, že odohrajú iba 8 kvalifikačných zápasov a dva voľné hracie dni využijú na Finálový turnaj Ligy národov 2022/2023 v júni 2023. Ďalších šesť najvyššie nasadených tímov bolo v 1. koši. 2. až 5. kôš obsahuje po 10 tímov a v 6. koši sú tri najnižšie umiestnené tímy. Tímy boli vyžrebované do 10 skupín: 7 skupín po 5 tímov (skupiny A–G) a 3 skupiny po 6 tímov (skupiny H–J). Žreb začal v koši Ligy národov a v 1. koši a pokračoval od 2. koša až po 6. kôš.
Nasadenie.
Tímy boli nasadené na základe celkového poradia Ligy národov UEFA 2022/2023.
Skupinová fáza.
Zápasy v skupinách sa hrali od 23. marca do 21. novembra 2023.
Legenda:
Skupina A.
25.03.2023 Škótsko – Cyprus 3:0 (1:0)&lt;br&gt;
25.03.2023 Španielsko – Nórsko 3:0 (1:0)&lt;br&gt;
28.03.2023 Gruzínsko – Nórsko 1:1 (0:1)&lt;br&gt;
28.03.2023 Škótsko – Španielsko 2:0 (1:0)&lt;br&gt;
17.06.2023 Nórsko – Škótsko 1:2 (0:0)&lt;br&gt;
17.06.2023 Cyprus – Gruzínsko 1:2 (1:1)&lt;br&gt;
20.06.2023 Škótsko – Gruzínsko 2:0 (1:0)&lt;br&gt;
20.06.2023 Nórsko – Cyprus 3:1 (1:0)&lt;br&gt;
08.09.2023 Gruzínsko – Španielsko 1:7 (0:4)&lt;br&gt;
08.09.2023 Cyprus – Škótsko 0:3 (0:3)
12.09.2023 Španielsko – Cyprus 6:0 (2:0)&lt;br&gt;
12.09.2023 Nórsko – Gruzínsko 2:1 (2:0)&lt;br&gt;
12.10.2023 Španielsko – Škótsko 2:0 (0:0)&lt;br&gt;
12.10.2023 Cyprus – Nórsko 0:4 (0:1)&lt;br&gt;
15.10.2023 Gruzínsko – Cyprus 4:0 (0:0)&lt;br&gt;
15.10.2023 Nórsko – Španielsko 0:1 (0:0)&lt;br&gt;
16.11.2023 Gruzínsko – Škótsko 2:2 (1:0)&lt;br&gt;
16.11.2023 Cyprus – Španielsko 1:3 (0:3)&lt;br&gt;
19.11.2023 Španielsko – Gruzínsko 3:1 (1:1)&lt;br&gt;
19.11.2023 Škótsko – Nórsko 3:3 (2:2)
Skupina B.
24.03.2023 Francúzsko – Holandsko 4:0 (3:0)&lt;br&gt;
24.03.2023 Gibraltár – Grécko 0:3 (0:2)&lt;br&gt;
27.03.2023 Holandsko – Gibraltár 3:0 (1:0)&lt;br&gt;
27.03.2023 Írsko – Francúzsko 0:1 (0:0)&lt;br&gt;
16.06.2023 Grécko – Írsko 2:1 (1:1)&lt;br&gt;
16.06.2023 Gibraltár – Francúzsko 0:3 (0:2)&lt;br&gt;
19.06.2023 Francúzsko – Grécko 1:0 (0:0)&lt;br&gt;
19.06.2023 Írsko – Gibraltár 3:0 (0:0)&lt;br&gt;
07.09.2023 Francúzsko – Írsko 2:0 (1:0)&lt;br&gt;
07.09.2023 Holandsko – Grécko 3:0 (3:0)
10.09.2023 Írsko – Holandsko 1:2 (1:1)&lt;br&gt;
10.09.2023 Grécko – Gibraltár 5:0 (2:0)&lt;br&gt;
13.10.2023 Holandsko – Francúzsko 1:2 (0:1)&lt;br&gt;
13.10.2023 Írsko – Grécko 0:2 (0:2)&lt;br&gt;
16.10.2023 Grécko – Holandsko 0:1 (0:0)&lt;br&gt;
16.10.2023 Gibraltár – Írsko 0:4 (0:2)&lt;br&gt;
18.11.2023 Francúzsko – Gibraltár 14:0 (7:0)&lt;br&gt;
18.11.2023 Holandsko – Írsko 1:0 (1:0)&lt;br&gt;
21.11.2023 Grécko – Francúzsko 2:2 (0:1)&lt;br&gt;
21.11.2023 Gibraltár – Holandsko 0:6 (0:3)
Skupina C.
23.03.2023 Taliansko – Anglicko 1:2 (0:2)&lt;br&gt;
23.03.2023 Severné Macedónsko – Malta 2:1 (0:0)&lt;br&gt;
26.03.2023 Anglicko – Ukrajina 2:0 (2:0)&lt;br&gt;
26.03.2023 Malta – Taliansko 0:2 (0:2)&lt;br&gt;
16.06.2023 Malta – Anglicko 0:4 (0:3)&lt;br&gt;
16.06.2023 Severné Macedónsko – Ukrajina 2:3 (2:0)&lt;br&gt;
19.06.2023 Anglicko – Severné Macedónsko 7:0 (3:0)&lt;br&gt;
19.06.2023 Ukrajina – Malta 1:0 (0:0)&lt;br&gt;
09.09.2023 Ukrajina – Anglicko 1:1 (1:1)&lt;br&gt;
09.09.2023 Severné Macedónsko – Taliansko 1:1 (0:0)
12.09.2023 Taliansko – Ukrajina 2:1 (2:1)&lt;br&gt;
12.09.2023 Malta – Severné Macedónsko 0:2 (0:2)&lt;br&gt;
14.10.2023 Ukrajina – Severné Macedónsko 2:0 (1:0)&lt;br&gt;
14.10.2023 Taliansko – Malta 4:0 (2:0)&lt;br&gt;
17.10.2023 Anglicko – Taliansko 3:1 (1:1)&lt;br&gt;
17.10.2023 Malta – Ukrajina 1:3 (1:2)&lt;br&gt;
17.11.2023 Taliansko – Severné Macedónsko 5:2 (3:0)&lt;br&gt;
17.11.2023 Anglicko – Malta 2:0 (1:0)&lt;br&gt;
20.11.2023 Severné Macedónsko – Anglicko 1:1 (1:0)&lt;br&gt;
20.11.2023 Ukrajina – Taliansko 0:0
Skupina D.
25.03.2023 Arménsko – Turecko 1:2 (1:1)&lt;br&gt;
25.03.2023 Chorvátsko – Wales 1:1 (1:0)&lt;br&gt;
28.03.2023 Turecko – Chorvátsko 0:2 (0:2)&lt;br&gt;
28.03.2023 Wales – Lotyšsko 1:0 (1:0)&lt;br&gt;
16.06.2023 Wales – Arménsko 2:4 (1:2)&lt;br&gt;
16.06.2023 Lotyšsko – Turecko 2:3 (0:1)&lt;br&gt;
19.06.2023 Arménsko – Lotyšsko 2:1 (1:0)&lt;br&gt;
19.06.2023 Turecko – Wales 2:0 (0:0)&lt;br&gt;
08.09.2023 Chorvátsko – Lotyšsko 5:0 (3:0)&lt;br&gt;
08.09.2023 Turecko – Arménsko 1:1 (0:0)
11.09.2023 Arménsko – Chorvátsko 0:1 (0:1)&lt;br&gt;
11.09.2023 Lotyšsko – Wales 0:2 (0:1)&lt;br&gt;
12.10.2023 Chorvátsko – Turecko 0:1 (0:1)&lt;br&gt;
12.10.2023 Lotyšsko – Arménsko 2:0 (1:0)&lt;br&gt;
15.10.2023 Turecko – Lotyšsko 4:0 (0:0)&lt;br&gt;
15.10.2023 Wales – Chorvátsko 2:1 (0:0)&lt;br&gt;
18.11.2023 Arménsko – Wales 1:1 (1:1)&lt;br&gt;
18.11.2023 Lotyšsko – Chorvátsko 0:2 (0:2)&lt;br&gt;
21.11.2023 Chorvátsko – Arménsko 1:0 (1:0)&lt;br&gt;
21.11.2023 Wales – Turecko 1:1 (1:0)
Skupina E.
24.03.2023 Česko – Poľsko 3:1 (2:0)&lt;br&gt;
24.03.2023 Moldavsko – Faerské ostrovy 1:1 (0:1)&lt;br&gt;
27.03.2023 Poľsko – Albánsko 1:0 (1:0)&lt;br&gt;
27.03.2023 Moldavsko – Česko 0:0&lt;br&gt;
17.06.2023 Albánsko – Moldavsko 2:0 (0:0)&lt;br&gt;
17.06.2023 Faerské ostrovy – Česko 0:3 (0:2)&lt;br&gt;
20.06.2023 Moldavsko – Poľsko 3:2 (0:2)&lt;br&gt;
20.06.2023 Faerské ostrovy – Albánsko 1:3 (1:1)&lt;br&gt;
07.09.2023 Poľsko – Faerské ostrovy 2:0 (0:0)&lt;br&gt;
07.09.2023 Česko – Albánsko 1:1 (0:0)
10.09.2023 Faerské ostrovy – Moldavsko 0:1 (0:0)&lt;br&gt;
10.09.2023 Albánsko – Poľsko 2:0 (1:0)&lt;br&gt;
12.10.2023 Albánsko – Česko 3:0 (1:0)&lt;br&gt;
12.10.2023 Faerské ostrovy – Poľsko 0:2 (0:1)&lt;br&gt;
15.10.2023 Česko – Faerské ostrovy 1:0 (0:0)&lt;br&gt;
15.10.2023 Poľsko – Moldavsko 1:1 (0:1)&lt;br&gt;
17.11.2023 Poľsko – Česko 1:1 (1:0)&lt;br&gt;
17.11.2023 Moldavsko – Albánsko 1:1 (0:1)&lt;br&gt;
20.11.2023 Česko – Moldavsko 3:0 (1:0)&lt;br&gt;
20.11.2023 Albánsko – Faerské ostrovy 0:0
Skupina F.
24.03.2023 Švédsko – Belgicko 0:3 (0:1)&lt;br&gt;
24.03.2023 Rakúsko – Azerbajdžan 4:1 (2:0)&lt;br&gt;
27.03.2023 Švédsko – Azerbajdžan 5:0 (1:0)&lt;br&gt;
27.03.2023 Rakúsko – Estónsko 2:1 (0:1)&lt;br&gt;
17.06.2023 Azerbajdžan – Estónsko 1:1 (0:1)&lt;br&gt;
17.06.2023 Belgicko – Rakúsko 1:1 (0:1)&lt;br&gt;
20.06.2023 Rakúsko – Švédsko 2:0 (0:0)&lt;br&gt;
20.06.2023 Estónsko – Belgicko 0:3 (0:2)&lt;br&gt;
09.09.2023 Azerbajdžan – Belgicko 0:1 (0:1)&lt;br&gt;
09.09.2023 Estónsko – Švédsko 0:5 (0:3)
12.09.2023 Belgicko – Estónsko 5:0 (2:0)&lt;br&gt;
12.09.2023 Švédsko – Rakúsko 1:3 (0:0)&lt;br&gt;
13.10.2023 Rakúsko – Belgicko 2:3 (0:1)&lt;br&gt;
13.10.2023 Estónsko – Azerbajdžan 0:2 (0:2)&lt;br&gt;
16.10.2023 Azerbajdžan – Rakúsko 0:1 (0:0)&lt;br&gt;
16.10.2023 Belgicko – Švédsko 1:1 (1:1)&lt;br&gt;
16.11.2023 Estónsko – Rakúsko 0:2 (0:2)&lt;br&gt;
16.11.2023 Azerbajdžan – Švédsko 3:0 (2:0)&lt;br&gt;
19.11.2023 Belgicko – Azerbajdžan 5:0 (4:0)&lt;br&gt;
19.11.2023 Švédsko – Estónsko 2:0 (1:0)
Skupina G.
24.03.2023 Bulharsko – Čierna Hora 0:1 (0:0)&lt;br&gt;
24.03.2023 Srbsko – Litva 2:0 (1:0)&lt;br&gt;
27.03.2023 Maďarsko – Bulharsko 3:0 (3:0)&lt;br&gt;
27.03.2023 Čierna Hora – Srbsko 0:2 (0:0)&lt;br&gt;
17.06.2023 Litva – Bulharsko 1:1 (1:1)&lt;br&gt;
17.06.2023 Čierna Hora – Maďarsko 0:0&lt;br&gt;
20.06.2023 Maďarsko – Litva 2:0 (1:0)&lt;br&gt;
20.06.2023 Bulharsko – Srbsko 1:1 (0:0)&lt;br&gt;
07.09.2023 Srbsko – Maďarsko 1:2 (1:2)&lt;br&gt;
07.09.2023 Litva – Čierna Hora 2:2 (0:0)
10.09.2023 Čierna Hora – Bulharsko 2:1 (1:0)&lt;br&gt;
10.09.2023 Litva – Srbsko 1:3 (1:3)&lt;br&gt;
14.10.2023 Bulharsko – Litva 0:2 (0:1)&lt;br&gt;
14.10.2023 Maďarsko – Srbsko 2:1 (2:1)&lt;br&gt;
17.10.2023 Srbsko – Čierna Hora 3:1 (1:1)&lt;br&gt;
17.10.2023 Litva – Maďarsko 2:2 (2:0)&lt;br&gt;
16.11.2023 Bulharsko – Maďarsko 2:2 (1:1)&lt;br&gt;
16.11.2023 Čierna Hora – Litva 2:0 (1:0)&lt;br&gt;
19.11.2023 Maďarsko – Čierna Hora 3:1 (0:1)&lt;br&gt;
19.11.2023 Srbsko – Bulharsko 2:2 (1:0)
Skupina H.
23.03.2023 Kazachstan – Slovinsko 1:2 (1:0)&lt;br&gt;
23.03.2023 Dánsko – Fínsko 3:1 (1:0)&lt;br&gt;
23.03.2023 San Maríno – Severné Írsko 0:2 (0:1)&lt;br&gt;
26.03.2023 Kazachstan – Dánsko 3:2 (0:2)&lt;br&gt;
26.03.2023 Slovinsko – San Maríno 2:0 (0:0)&lt;br&gt;
26.03.2023 Severné Írsko – Fínsko 0:1 (0:1)&lt;br&gt;
16.06.2023 Dánsko – Severné Írsko 1:0 (0:0)&lt;br&gt;
16.06.2023 Fínsko – Slovinsko 2:0 (1:0)&lt;br&gt;
16.06.2023 San Maríno – Kazachstan 0:3 (0:1)&lt;br&gt;
19.06.2023 Severné Írsko – Kazachstan 0:1 (0:0)&lt;br&gt;
19.06.2023 Fínsko – San Maríno 6:0 (2:0)&lt;br&gt;
19.06.2023 Slovinsko – Dánsko 1:1 (1:1)&lt;br&gt;
07.09.2023 Kazachstan – Fínsko 0:1 (0:0)&lt;br&gt;
07.09.2023 Dánsko – San Maríno 4:0 (3:0)&lt;br&gt;
07.09.2023 Slovinsko – Severné Írsko 4:2 (3:1)
10.09.2023 Kazachstan – Severné Írsko 1:0 (1:0)&lt;br&gt;
10.09.2023 Fínsko – Dánsko 0:1 (0:0)&lt;br&gt;
10.09.2023 San Maríno – Slovinsko 0:4 (0:2)&lt;br&gt;
14.10.2023 Severné Írsko – San Maríno 3:0 (2:0)&lt;br&gt;
14.10.2023 Slovinsko – Fínsko 3:0 (2:0)&lt;br&gt;
14.10.2023 Dánsko – Kazachstan 3:1 (2:0)&lt;br&gt;
17.10.2023 Severné Írsko – Slovinsko 0:1 (0:1)&lt;br&gt;
17.10.2023 Fínsko – Kazachstan 1:2 (1:0)&lt;br&gt;
17.10.2023 San Maríno – Dánsko 1:2 (0:1)&lt;br&gt;
17.11.2023 Kazachstan – San Maríno 3:1 (1:0)&lt;br&gt;
17.11.2023 Fínsko – Severné Írsko 4:0 (1:0)&lt;br&gt;
17.11.2023 Dánsko – Slovinsko 2:1 (1:1)&lt;br&gt;
20.11.2023 Severné Írsko – Dánsko 2:0 (0:0)&lt;br&gt;
20.11.2023 Slovinsko – Kazachstan 2:1 (1:0)&lt;br&gt;
20.11.2023 San Maríno – Fínsko 1:2 (0:0)
Skupina I.
25.03.2023 Bielorusko – Švajčiarsko 0:5 (0:3)&lt;br&gt;
25.03.2023 Izrael – Kosovo 1:1 (0:1)&lt;br&gt;
25.03.2023 Andorra – Rumunsko 0:2 (0:1)&lt;br&gt;
28.03.2023 Švajčiarsko – Izrael 3:0 (1:0)&lt;br&gt;
28.03.2023 Rumunsko – Bielorusko 2:1 (2:0)&lt;br&gt;
28.03.2023 Kosovo – Andorra 1:1 (0:0)&lt;br&gt;
16.06.2023 Andorra – Švajčiarsko 1:2 (0:2)&lt;br&gt;
16.06.2023 Bielorusko – Izrael 1:2 (1:0)&lt;br&gt;
16.06.2023 Kosovo – Rumunsko 0:0&lt;br&gt;
19.06.2023 Švajčiarsko – Rumunsko 2:2 (2:0)&lt;br&gt;
19.06.2023 Izrael – Andorra 2:1 (1:0)&lt;br&gt;
19.06.2023 Bielorusko – Kosovo 2:1 (0:0)&lt;br&gt;
09.09.2023 Andorra – Bielorusko 0:0&lt;br&gt;
09.09.2023 Rumunsko – Izrael 1:1 (1:0)&lt;br&gt;
09.09.2023 Kosovo – Švajčiarsko 2:2 (0:1)
12.09.2023 Švajčiarsko – Andorra 3:0 (0:0)&lt;br&gt;
12.09.2023 Izrael – Bielorusko 1:0 (0:0)&lt;br&gt;
12.09.2023 Rumunsko – Kosovo 2:0 (0:0)&lt;br&gt;
12.10.2023 Andorra – Kosovo 0:3 (0:1)&lt;br&gt;
12.10.2023 Bielorusko – Rumunsko 0:0&lt;br&gt;
15.10.2023 Švajčiarsko – Bielorusko 3:3 (1:0)&lt;br&gt;
15.10.2023 Rumunsko – Andorra 4:0 (3:0)&lt;br&gt;
12.11.2023 Kosovo – Izrael 1:0 (1:0)&lt;br&gt;
15.11.2023 Izrael – Švajčiarsko 1:1 (0:1)&lt;br&gt;
18.11.2023 Bielorusko – Andorra 1:0 (0:0)&lt;br&gt;
18.11.2023 Švajčiarsko – Kosovo 1:1 (0:0)&lt;br&gt;
18.11.2023 Izrael – Rumunsko 1:2 (1:1)&lt;br&gt;
21.11.2023 Rumunsko – Švajčiarsko 1:0 (0:0)&lt;br&gt;
21.11.2023 Andorra – Izrael 0:2 (0:1)&lt;br&gt;
21.11.2023 Kosovo – Bielorusko 0:1 (0:1)
Skupina J.
23.03.2023 Portugalsko – Lichtenštajnsko 4:0 (1:0)&lt;br&gt;
23.03.2023 Slovensko – Luxembursko 0:0&lt;br&gt;
23.03.2023 Bosna a Hercegovina – Island 3:0 (2:0)&lt;br&gt;
26.03.2023 Lichtenštajnsko – Island 0:7 (0:2)&lt;br&gt;
26.03.2023 Slovensko – Bosna a Hercegovina 2:0 (2:0)&lt;br&gt;
26.03.2023 Luxembursko – Portugalsko 0:6 (0:4)&lt;br&gt;
17.06.2023 Luxembursko – Lichtenštajnsko 2:0 (0:0)&lt;br&gt;
17.06.2023 Island – Slovensko 1:2 (1:1)&lt;br&gt;
17.06.2023 Portugalsko – Bosna a Hercegovina 3:0 (1:0)&lt;br&gt;
20.06.2023 Island – Portugalsko 0:1 (0:0)&lt;br&gt;
20.06.2023 Bosna a Hercegovina – Luxembursko 0:2 (0:1)&lt;br&gt;
20.06.2023 Lichtenštajnsko – Slovensko 0:1 (0:1)&lt;br&gt;
08.09.2023 Slovensko – Portugalsko 0:1 (0:1)&lt;br&gt;
08.09.2023 Bosna a Hercegovina – Lichtenštajnsko 2:1 (2:1)&lt;br&gt;
08.09.2023 Luxembursko – Island 3:1 (1:0)
11.09.2023 Island – Bosna a Hercegovina 1:0 (0:0)&lt;br&gt;
11.09.2023 Portugalsko – Luxembursko 9:0 (4:0)&lt;br&gt;
11.09.2023 Slovensko – Lichtenštajnsko 3:0 (3:0)&lt;br&gt;
13.10.2023 Island – Luxembursko 1:1 (1:0)&lt;br&gt;
13.10.2023 Portugalsko – Slovensko 3:2 (2:0)&lt;br&gt;
13.10.2023 Lichtenštajnsko – Bosna a Hercegovina 0:2 (0:2)&lt;br&gt;
16.10.2023 Island – Lichtenštajnsko 4:0 (2:0)&lt;br&gt;
16.10.2023 Bosna a Hercegovina – Portugalsko 0:5 (0:5)&lt;br&gt;
16.10.2023 Luxembursko – Slovensko 0:1 (0:0)&lt;br&gt;
16.11.2023 Slovensko – Island 4:2 (2:1)&lt;br&gt;
16.11.2023 Luxembursko – Bosna a Hercegovina 4:1 (2:0)&lt;br&gt;
16.11.2023 Lichtenštajnsko – Portugalsko 0:2 (0:0)&lt;br&gt;
19.11.2023 Portugalsko – Island 2:0 (1:0)&lt;br&gt;
19.11.2023 Bosna a Hercegovina – Slovensko 1:2 (0:0)&lt;br&gt;
19.11.2023 Lichtenštajnsko – Luxembursko 0:1 (0:0)
Baráž.
Žreb baráže sa uskutočnil 30. novembra 2023 v Nyone vo Švajčiarsku.
Play-off A.
Semifinálové zápasy sa hrali 21. marca 2024. Finále sa uskutočnilo 26. marca 2024. Víťaz tohto play-off bude hrať na Majstrovstvách Európy v skupine D.
Play-off B.
Semifinálové zápasy sa hrali 21. marca 2024. Finále sa uskutočnilo 26. marca 2024. Víťaz tohto play-off bude hrať na Majstrovstvách Európy v skupine E.
Play-off C.
Semifinálové zápasy sa hrali 21. marca 2024. Finále sa uskutočnilo 26. marca 2024. Víťaz tohto play-off bude hrať na Majstrovstvách Európy v skupine F.

</doc>
<doc id="688073" url="https://sk.wikipedia.org/wiki?curid=688073" title="Moskovská štátna univerzita Lomonosova">
Moskovská štátna univerzita Lomonosova



</doc>
<doc id="688080" url="https://sk.wikipedia.org/wiki?curid=688080" title="Dnes už viem">
Dnes už viem

Dnes už viem je štúdiový album slovenského speváka Pavla Hammela a skupiny Prúdy. Tento album vydalo v roku 1983 hudobné vydavateľstvo Opus. Autorom textov všetkých piesní pôvodného albumu je Boris Filan, autorom hudby je, až na prvú skladbu, Pavol Hammel. Medzi známe nahrávky patria „Zabudnuté ciele“, „Dnes už to viem“, „Až dospievam poslednú“, či pieseň o soche Rytiera Rolanda, „S holubom na hlave“.
V roku 2000 vyšla cez vydavateľstvo Bonton albumu reedícia. Táto verzia obsahovala ako bonusy osem skladieb, ktoré pochádzali z archívu štúdia L+S v Bratislave (z r. 1984). Po albume "Čas malín" Pavol Hammel spolupracoval na nahrávaní dvojalbumu "Divergencie" od skupiny Collegium musicum a "Pop Scop" od kapely Burčiak, potom nasledovalo koncertné turné s Ferom Griglákom a so skupinou Fermata. V tomto období Hammelove skladby zaujali aj v Maďarsku a začali sa črtať náznaky záujmu o spoluprácu s kapelou Locomotiv GT a Gáborom Presserom. Zrealizovať tento spoločný projekt sa nepodarilo a tak sa v štúdiu stretla partia hudobníkov, ktorá už predtým v rôznych verziách spolupracovala ako skupina Prúdy. Jedinou nahrávkou, ktorá zostala z pripravovanej spolupráce s kapelou Locomotiv GT je úvodná pieseň albumu, „Túlavý psík.“

</doc>
<doc id="688081" url="https://sk.wikipedia.org/wiki?curid=688081" title="Saténové ruky">
Saténové ruky

Saténové ruky je slovenská rocková skupina. Vznikla na jar v roku 2011 v Bratislavskom Nu Spirit Bare, kde sa stretli moderátor a DJ "Braňo Bezák", básnik "Vlado Janček", biochemik "Marek Babušiak" (Kasko) a rozhodli sa, že založia kapelu. Kapela začala skúšať v byte pri Justičnom paláci a neskôr sa presťahovala do priestorov Nu Spirit Clubu na Šafárikovom námestí, kde napokon 25. októbra 2011 odohrala svoj prvý koncert na akcii (Not So) Nu:Faces. Svoju tvorbu sami označujú ako post-šansón a primitive rock.
Začiatky.
Druhý koncert v legendárnom dátume 11. novembra 2011 sa uskutočnil v klube U Očka, kapela hrala bez bubeníka v zostave 2 x gitara, basa, drum machine a pridal sa k nim perkusionista Patrik. Z tohto koncertu pochádzajú prvé live záznamy kapely.
Ku kapele sa neskôr pridal bubeník "Martin Turčan" (Toni Granko) a v zostave sa v rannom období naživo mihol aj Stroon na perkusiách.
Prvý singel Saténových rúk je pieseň "Príbor". Vyšiel 22. 2. 2012 a je to dadaistická litánia o slovenskom národe, zahraná v rytme bossanova a vyžarujúca náladu surferských skladieb šesťdesiatych rokov. S produkciou skladby pomohol Pavol Hubinák.
Kapela prvýkrát vystupuje na festivale Pohoda s akustickým setom v Literárnom stane a v auguste 2012 vydáva druhý singel. Má názov "Po anglicky" a cítiť v ňom vplyv britskej gitarovej scény. Napriek tomu, že na bubeníckom poste hráva v tom čase v Saténových rukách Toni Granko, bicie v nahrávke Po anglicky nahral trenčiansky bubeník Matúš Homola, okrem iného člen projektu The Autumnist. Matúš stojí aj za finálnou zvukovou podobou nahrávky. The Autuminst a.k.a. Vlado Ďurajka sa postaral o „B stranu“ singla fantastickým garážovo-psychedelickým remixom.
Koncom roka 2012 odchádza Toni Granko a kapela vystupuje zase s automatickým bubeníkom ako support na koncertoch Sounds Like This Tomáša Slobodu na turné Chobotnica.
Debutový album Bozkávam.
20. novembra 2012 na koncerte Marka Lanegana v Zrkadlovom háji nastane ďalšie zásadné stretnutie pre Saténové ruky. Kasko sa tam po 20 rokoch stretne s bubeníkom "Jozefom Lipom", ktorý práve prestal hrať v kapele Kosa z nosa a pustí mu demá pesničiek Saténových rúk. Spolu hrávali v rokoch 19911993 v tatranskej kapele El Woody Hoo a Jozef je tak posledným kúskom skladačky.
V júni 2013 ešte vydávajú singel Fúzy s Matúšom Homolom na bicích, ale v novej zostave už pracujú na skladbách prvého albumu na bratislavskej Kolibe v štúdiu Pulp. Album spoločne produkovali Tomáš Sloboda s Kaskom a práce na mixe a nahrávanie zabezpečil Matej Turcer.
Saténové ruky predstavili v apríli 2015 na listening svoj debutový album "Bozkávam", ale aj nový videoklip k skladbe "DušaN". Ten pre slovenskú kapelu exkluzívne vytvoril japonský režisér "Kosuke Sugimoto", ktorý sa na premiére videa a albumu zúčastnil aj osobne.
Animovaný manga videoklip rozpráva príbeh jedného navonok obyčajného nočného baru, v ktorom sa stretnú dvaja starí známi. Ústrednou postavou videa je žena, ktorá sa po užití drogy nevie zastaviť a stále len rozpráva a rozpráva.
Debutový album Bozkávam vyšiel 14. mája 2015 na značke go2stage a verejnosť ho prijala kladne. Juraj Kušnierik o ňom napísal: "„Bozkávam je ten typ albumu, aký zvykneme označovať za ,generačný‘ a je to debut, ktorý by ste mali počuť.“" Album získal na Radio Head Awards dve ocenenia v kategóriách Debut roka a Album roka (Cena kritikov). A niektoré piesne z neho, "Kde mám bundu?" a "DušaN", prakticky zľudoveli.
Druhý Tretí album.
V júli roku 2017 na Pohode Saténové ruky pokrstili svoj druhý "„"Tretí album”. Vyšiel zase na značke go2stage. Album spoluprodukovali "Tomáš Sloboda" a "Erik Losos Horák" a jeho artwork vytvoril maliar "Erik Binder".
"„Bola to snaha obísť legendárny problém druhého albumu. Jednoducho sme ho teda rovno preskočili,“" vyjadrili sa členovia kapely. Tretí album obsahuje trinásť skladieb, pričom posledná je venovaná fanúšikom. Na novej platni sa opäť objaví pre kapelu charakteristický primitívny rock and roll a energické „vypaľováky“, ale jej významnú časť tvoria aj pomalé melancholické pesničky.
Kým na debute sa nachádzali aj pätnásť rokov staré piesne, ktoré vznikli dávno pred založením kapely, na Treťom albume sa objavujú len čerstvé skladby. Výnimkou sú len pesničky "Dala mi niečo do pitia" a "Nesmej sa mi", ktoré teoreticky mohli byť už na debute Bozkávam, keďže v čase jeho vydania už boli napísané a kapela ich hrávala aj na koncertoch. "„Ale ešte nebol ten správny čas, aby sa objavili na prvej platni,”" zhodnotil Vlado Janček.
Vianočný punk.
Na sklonku roku 2017 sa kapela zviditeľnila vianočnou piesňou "Tvrdý darček". Skladba sa zrodila za sedem hodín. Tri stačili na vymyslenie textu a hudby, ďalšie štyri zabralo nahrávanie v štúdiu. Skladba vznikla na objednávku detského časopisu Bublina, ktorý mal v každom z doterajších čísiel hudobnú dvojstranu s tematickou pesničkou. Vo vianočnom čísle je punkový hit.
Keď Vlado Janček kričí „Nechcem rukavice, čapice a pančucháče!“ s dôvetkom, že oblečenie pod stromčekom nudí, znie to ako autentická trauma z detstva alebo ako odkaz partnerke. Jeho zámer bol však oveľa prozaickejší. "„Chcel som spraviť vymakanú punkovú pesničku pre deti o Vianociach,“" hovorí autor skladby.
Album LOM.
V januári 2019 sa kapela vybrala na drevenú chatu do obce Lom nad Rimavicou a nahrala tam 8 nových piesní ako základ k novému albumu. Skupina odchádza z vydavateľstva go2stage a pod vlastnou značkou vydáva singel Gravitácia, na ktorého text použili doslovný prepis facebookoveho statusu komentátora Sama Marca. Piesňou Gravitácia kapela ukazuje svoju ďalšiu tvár. Potvrdzuje to aj videoklip, v ktorom si Bebe zahral diktátora a pripomenul jedno z predvolebných videí favorita konšpiračných médií v prezidentských voľbách. Chýba už len zle vysamplovaný potlesk. Namiesto neho Bebeho diktát zbesilými výkrikmi v pozadí skvele dopĺňa ďalší člen kapely Vlado Janček.
Singel vychádza v apríli 2019 ako 7 palcový vinyl s temnou piesňou Monštrum na B strane. O cover sa postaral, tak ako v prípade debutu, Palo Čejka.
Singel Gravitácia predznamenal nový album LOM. Nahrávanie na drevenici pokračovalo v lete 2019 a kapela neskôr zverejnila singel "Vivaldi" s videoklipom Ivany Šátekovej.
V lete pred pandémiou stihla kapela vydať ešte letný song "37 °C" so surreálnym textom o nefungujúcich vzťahoch, žralokoch vo viedenskom akváriu či požiari v sexshope. Súčasťou je aj animovaný videoklip, o ktorý sa postaral Sergio Caruso, režisérsky je pod ním podpísaná Soňa Maletz.
Tretí album kapely, "LOM", vyšiel v máji 2021 vo vydavateľstve Pavian Records a bol prijatý pozitívne. Album sa dostal do shortlistov Radio_Head Awards 2021, ale nomináciu nepremenil. Hudba.sk v recenzii napísala "„Skutočne tretí album LOM ukazuje Saténové ruky v životnej forme”". Na nahrávke sa nachádza aj "Zaklínač hadov", vyše pol storočia stará pieseň od kapely Prúdy s textom Milana Lasicu.
Skladba "Na plný plyn" vyšla ako hlavný singel z albumu, ktorú "„…otextoval aj odrecitoval Boris Ondreička, básnik a spevák kapely Kosa z nosa. Túto zvukomalebnú a hravú reflexiu, možno na dlhoročný vzťah dvoch ľudí a možno na niečo úplne iné, je zážitok počúvať zas a znova a popritom obdivovať krásu slovenčiny, keď sa s ňou mazná zručný veršotepec. V spojení s hybným, psychedelickým rockom inšpirovaným hudobným podkladom, predstavuje jeden z vrcholov platne.“"
Singel Na plný plyn doprevádza hraný videoklip v hlavnej úlohe Boris Ondreička, réžia Soňa Maletz v produkcii Jozefa Lipu. Skladbu aj videoklip k nej remixoval Tasun a VJ Zden a výsledok spolupráce kapela zverejnila vo februári 2022.

</doc>
<doc id="688083" url="https://sk.wikipedia.org/wiki?curid=688083" title="Windsorovci">
Windsorovci

Windsorská dynastia alebo dynastia Windsor (čítaj windzor) (angl. "House of Windsor") je súčasný vládnuci panovnícky rod v Spojenom kráľovstve Veľkej Británie a Severného Írska a v niektorých krajinách Commonwealthu. Pôvodne sasko-kobursko-gothajsko-hannoverská dynastia (potomkovia kráľovnej Viktórie, ktorá pochádzala z hannoverskej dynastie a jej manžela princa Alberta Sasko-Koburského).
História.
Kritické obdobie pre kráľovskú rodinu znamenalo predovšetkým obdobie prvej svetovej vojny (1914 – 1918), kedy bola Veľká Británia vo vojnovom stave s Nemeckom a v krajine panovala silne protinemecká nálada. Kráľovský pár mal z oboch strán nemeckých predkov aj príbuzných, z ktorých predovšetkým nemecký cisár Viliam II., bratranec kráľov, predstavoval pre Britov neuveriteľnú hrôzu z vojny. Juraj V. teda 17. júla 1917 prijal rozhodnutie, že nemecky znejúci názov "Saxe-Coburg-Gotha" nahradí viac anglicky znejúcim názvom Windsor, čím sa mu podarilo do istej miery upokojiť nacionalistov, z ktorých začal mať obavy. Špecificky prijal slovo Windsor ako priezvisko pre všetkých potomkov kráľovnej Viktórie, ktorí sídlili v Spojenom kráľovstve, okrem žien, ktoré sa do týchto rodín vydali.
V dôsledku udalostí a politických zmien počas prvej svetovej vojny a po nej bolo mnoho európskych monarchov zbavených trónov kráľa či cisára. Tak sa stalo aj s bratrancom Juraja V., ruským cárom Mikulášom II., ktorý bol v roku 1917 zosadený z trónu a roku 1918 s celou rodinou boľševikmi zavraždený. Nemalú časť monarchov (Rakúsko, Nemecko, Grécko a Španielsko) zosadili revolučné zmeny v dôsledku prvej svetovej vojny z trónu. Mnohí z nich boli s Jurajom V. príbuzní. Ten sa začal o svoje miesto na tróne vážne a oprávnene obávať a snažil sa zachrániť svojich príbuzných monarchov, medzi ktorých patril napr. princ Ondrej Grécky a princezná Alice z Battenbergu a ich deti, vrátane princa Philipa, ktorý sa neskôr oženil s vnučkou Juraja V., kráľovnou Alžbetou II.
Roku 1960 bol názov Windsorskej dynastie pozmenený podľa mena manžela Alžbety II. princa Philipa na Mountbatten-Windsor pre vzdialenejších potomkov s tým, že kráľovná sama a jej priami potomkovia si podržia priezvisko Windsor.
Panovníci Spojeného kráľovstva z dynastie Windsor (resp. Sasko-Coburg-Gotha).
"Dynastia Sasko-Coburg-Gotha"
"Windsorská dynastia"

</doc>
<doc id="688084" url="https://sk.wikipedia.org/wiki?curid=688084" title="Raňajky u Tiffanyho (film)">
Raňajky u Tiffanyho (film)

Raňajky u Tiffanyho je americká romantická komédia z roku 1961. Režisérom bol Blake Edwards, scenár napísal George Axelrod, na základe predlohy od Trumana Capoteho z roku 1958. V hlavnej úlohe sa predstavila Audrey Hepburnová ako Holly Golightly, naivná, výstredná ľahkovážna slečna, ktorá sa zamiluje do nie príliš úspešného spisovateľa Paula Varjaka (George Peppard). Spoločnosť Paramount Pictures uviedla snímku do kín 5. októbra 1961, film získal komerčný úspech i priaznivé hodnotenie kritikov.

</doc>
<doc id="688091" url="https://sk.wikipedia.org/wiki?curid=688091" title="UKF Nitra">
UKF Nitra

UKF Nitra môže byť skratka pre:

</doc>
<doc id="688096" url="https://sk.wikipedia.org/wiki?curid=688096" title="Kravcová (vrch v Branisku)">
Kravcová (vrch v Branisku)

Kravcová () je vrch v pohorí Branisko. Leží nad Šindliarom, približne juhozápadne od Lipian. 
Poloha.
Nachádza sa v strede severnej časti Braniska, v geomorfologickom podcelku Smrekovica. Leží v Prešovskom kraji, na hranici okresov Prešov a Levoča a zasahuje na katastrálne územie obce Lipovce a Vyšný Slavkov. Najbližšími sídlami sú severozápadne ležiaci Vyšný Slavkov, juhozápadne sú Poľanovce a Korytné, východným smerom sú situované obce Šindliar a Lipovce a severovýchodne obec Lačnov.
Opis.
Kravcová leží v hlavnom hrebeni pohoria, medzi Smrekovicou () a Boldigaňom (). Východne sa nachádza Červená skala (), Suchý vrch () a Homôľka (), južne Zvolanská (), Patria () a Nad Bučom (), západne Petrova hora () a Smrekovica () a severne Veľká skala () a Boldigaň (). Severné svahy odvodňuje Antalov potok do rieky Torysa, voda z južnej časti hrebeňa odteká Suchým potokom do Hornádu. V blízkosti vrcholu sa križujú značené turistické chodníky z Lipoviec a Vyšného Slavkova. 
Výhľady.
Vrchol pokrýva nesúvislý lesný porast s veľkými odlesnenými plochami, ktoré umožňujú obmedzený rozhľad. Z vhodných lokalít je tak možné pozorovať okolité vrcholy Braniska, pri priaznivých podmienkach tiež Čiernu horu, Slanské vrchy, Šarišskú vrchovinu, Čergov a Levočské vrchy.

</doc>
<doc id="688097" url="https://sk.wikipedia.org/wiki?curid=688097" title="Drop a Beat">
Drop a Beat

„Drop a Beat“ je skladba amerického elektronického hudobníka Mobyho, ktorá bola vydaná ako druhý singel z jeho debutového rovnomenného albumu. Skladba zaznamenala úspech ako predchodca (Go). Pôvodne bola vydaná v kompilácii Instinct Dance pod jeho pseudonymom "Brainstorm". Singel dosiahol 6. miesto v rebríčku Hot Dance Club Play.

</doc>
<doc id="688099" url="https://sk.wikipedia.org/wiki?curid=688099" title="Homôľka (vrch v Branisku)">
Homôľka (vrch v Branisku)

Homôľka () je vrch v pohorí Branisko. Leží nad Šindliarom, približne západne od Sabinova. 
Poloha.
Nachádza sa v strednej časti Braniska, v geomorfologickom podcelku Smrekovica. Leží v Prešovskom kraji, v okrese Prešov a na katastrálnom území obce Šindliar. Najbližšími sídlami sú východne ležiace obce Šindliar, Lipovce a Fričovce, juhovýchodne sa nachádza Široké, severozápadne Vyšný Slavkov a západne sú Poľanovce a Korytné.
Opis.
Homôľka leží v rázsoche, ktorá vybieha východným smerom zo sedla Smrekovica v hlavnom hrebeni medzi Smrekovicou () a Kravcovou (). Severným smerom sa nachádza Suchý vrch (), Červená skala () a Veľká skala (), západným Kravcová, Smrekovica (), Nad Bučom () a Patria (), južným Kanný hrb (), Zvolanská () a Sopková () a východným Príkry hrb () a Galia (). Severné svahy masívu odvodňuje Suchý potok, južné Kanný jarok, oba smerujúce do riečky Svinka v povodí Hornádu. Vrchol traverzuje značený turistický chodník zo Šindliara. 
Výhľady.
Vrchol pokrýva lesný porast, ktorý neumožňuje rozhľad, no časť hrebeňa je bez vyššej vegetácie, odkiaľ výhľad možný je. Z vhodných lokalít je tak možné pozorovať okolité vrcholy Braniska, pri priaznivých podmienkach tiež Volovské vrchy, Čiernu horu, Slanské vrchy, Šarišskú vrchovinu a Čergov.
Prístup.
Na vrchol nevedie značený chodník, no traverzom vedie žlto značený chodník zo Šindliara do sedla Smrekovica.

</doc>
<doc id="688102" url="https://sk.wikipedia.org/wiki?curid=688102" title="Nohavica (Západné Tatry)">
Nohavica (Západné Tatry)

Nohavica () je vrch v hlavnom hrebeni Západných Tatier. Leží v závere Žiarskej doliny nad obcou Žiar, približne severovýchodne od Liptovského Mikuláša.
Poloha.
Nachádza sa v západnej časti Tatier, v geomorfologickom podcelku Západné Tatry a v ich časti Roháče, okrajovo i Liptovské Tatry. Leží v Žilinskom kraji, na hranici okresov Liptovský Mikuláš a Tvrdošín a zasahuje na katastrálne územie obcí Žiar a Zuberec. Najbližšími sídlami sú južným smerom situovaná Pribylina, Konská, Jakubovany a Žiar, severozápadne leží Zuberec a severne Oravice. Vrch sa nachádza v Tatranskom národnom parku a severná časť zasahuje do národnej prírodnej rezervácie Roháčske plesá. Hrebeňom vedie hranica medzi Oravou a Liptovom.
Opis.
Nohavica leží v hlavnom hrebeni Západných Tatier, nad Smutným sedlom, medzi vrchmi Tri kopy () a Plačlivé (). Južné svahy klesajú do Žiarskej doliny v Liptove, severné do Smutnej doliny na Orave. Voda z južne orientovaných svahov hrebeňa odteká Smrečiankou do Váhu, zo severných častí ju odvádza Studený potok do rieky Orava. Do západne ležiaceho Smutného sedla vedú značené chodníky od Ťatliakovej chaty v Roháčskej doline na severe i od Žiarskej chaty v juhozápadne situovanej Žiarskej doline. Vrcholom prechádza značený turistický chodník.
Západným smerom leží Predná Spálená (), Spálená (), Tri kopy (), Hrubá kopa (), Baníkov (), Príslop (), Jalovecká kopa (), Ráztoka () a Široká (), južným Solisko (), Baranec (), Malý Baranec () a Smrek (), východným Nižná Magura (), Ostredok (), Vyšná Magura (), Jakubina (), Hrubý vrch (), sedlom oddelené Plačlivé (), Ostrý Roháč () a Volovec () a severným Rákoň (), Lúčna (), Predná Zábrať (), Osobitá () a Predný Salatín (). 
Výhľady.
Skalnatý vrchol umožňuje kruhový rozhľad. Viditeľné sú okolité vrcholy Západných Tatier a blízke doliny, pri vhodných podmienkach možno pozorovať aj Oravské Beskydy, Veľkú Fatru, Nízke Tatry a pohoria v priľahlej časti južného Poľska.

</doc>
<doc id="688106" url="https://sk.wikipedia.org/wiki?curid=688106" title="Natasha Richardsonová">
Natasha Richardsonová

Natasha Richardsonová (vlastným menom "Natasha Jane Richardson", * 11. máj 1963, Londýn, Spojené kráľovstvo† 18. marec 2009, New York, New York, USA) bola anglická herečka. Je známa z filmov ako "Príbeh služobníčky" (1990), "Nell" (1994), "Pasca na rodičov" (1998), "Kráska z Manhattanu" (2002), "Ústav" (2005) a "Chodiaca katastrofa" (2008).
Detstvo a mladosť.
Richardsonová sa narodila a vyrastala Londýne a je členkou rodiny Redgravovcov, ktorá je známa ako divadelná a filmová herecká dynastia. Bola dcérou režiséra a producenta Tonyho Richardsona a herečky Vanessy Redgrave, vnučkou hercov Sira Michaela Redgrava a Rachel Kempson, sestrou Joely Richardson, nevlastnou sestrou Carla Gabriela Nera a Katharine Grimond Hess. Tiež bola neterou herečky Lynn Redgrave a herca Corina Redgravea. Richardsonovej rodičia sa rozviedli v roku 1967.
Kariéra.
Richardsonová začala svoju kariéru divadle už ako dieťa. V roku 1984 účinkovala v divadelnej inscenácii "Sen noci svätojánskej" s Ralphom Fiennesom a Richardom E. Grantom. V rovnakom roku sa objavila aj prvýkrát vo filme, "Every Picture Tells A Story". V roku 1986 si zahrala v dráme "Gothic – Noc hrôzy". O rok neskôr si zahrala s Kennethom Branaghom a Colinom Firthom vo filme "Mesiac na vidieku", ktorý režíroval Pat O’Connor. 
V roku 1990 bola obsadená do hlavnej ženskej úlohy, po boku Faye Dunaway, Roberta Duvalla a Aidana Quinna, v dráme "Príbeh služobníčky". Na Broadwayi debutovala v roku 1993 v titulnej úlohe "Anny Christie", kde sa zoznámila s budúcim manželom Liamom Neesonom, s ktorým si v roku 1994 zahrala vo filme "Nell".
V roku 1998 sa objavila v komédii "Pasca na rodičov", kde stvárnila matku Lindsay Lohan. Ďalej sa objavila vo filmoch ako "Dohola?" (2001), "Chelsea Walls" (2001), "Prebudenie v Rene" (2002), "Kráska z Manhattanu" (2002), "Ústav" (2005), kde za svoj herecký výkon získala druhú cenu Evening Standard Award za najlepšiu herečku, "Večer u Bielej grófky" (2005) a "V ten večer" (2007). Jej posledná filmová rola bola vo filme "Chodiaca katastrofa" po boku Emmy Roberts z roku 2008. V januári 2009, dva mesiace pred smrťou, hrala Richardsonová rolu Desirée v divadelnej inscenácii "A Little Night Music" so svojou matkou Vanessou Redgrave.
Súkromný život.
Richardsonova bola dvakrát vydatá. Jej prvé manželstvo bolo s filmárom Robertom Foxom, s ktorým sa zoznámila v roku 1985 a boli manželmi v rokoch 1990 až 1992. V lete 1994 sa vydala za herca Liama ​​Neesona, s ktorým má dvoch synov: Micheála (nar. 1995) a Daniela (nar. 1996).
Pomohla získať milióny dolárov v boji proti AIDS; jej otec Tony Richardson zomrel na príčiny súvisiace s AIDS v roku 1991. Aktívne sa zapájala aj do AmfAR, v roku 2006 sa stala členkou predstavenstva a zúčastnila sa mnohých ďalších charitatívnych organizácií zameraných na boj proti AIDS, vrátane Bailey House, God's Love We Deliver, Mothers' Voices, AIDS Crisis Trust a National AIDS Trust, pre ktoré bola veľvyslankyňou. V novembri 2000 získala Cenu odvahy od amfAR.
Richardsonová bola vášnivá fajčiarka; hoci údajne prestala fajčiť, otvorene kritizovala zákaz fajčenia v reštauráciách v New Yorku. 
Úmrtie.
Dňa 16. marca 2009 Richardsonová utrpela zranenie hlavy, keď spadla na lekcii lyžovania pre začiatočníkov v stredisku Mont Tremblant, asi 130 kilometrov od Montrealu. Najprv odmietala akúkoľvek lekársku pomoc, no asi dve hodiny po nehode sa sťažovala na silné bolesti hlavy. Previezli ju do nemocnice Lenox Hill v New Yorku, kde o dva dni neskôr zomrela na epidurálny hematóm. Richardsonovej rodina vydala v deň jej smrti vyhlásenie: „Liam Neeson, jeho synovia a celá rodina sú šokovaní a zdrvení tragickou smrťou ich milovanej Natashe. Sú hlboko vďační za podporu, lásku a modlitby všetkých.“ 
Dňa 19. marca 2009 sa na Broadwayi na Manhattane a vo West Ende v Londýne stlmili divadelné svetlá na znak úcty k Richardsonovej. 22. marca 2009 sa konal súkromný pohreb v episkopálnom Kostole sv. Petra neďaleko Millbrooku v štáte New York. Richardsonová bola pochovaná v blízkosti svojej starej mamy z matkinej strany Rachel Kempson na cintoríne, kde bola neskôr pochovaná aj jej teta Lynn Redgrave.

</doc>
<doc id="688107" url="https://sk.wikipedia.org/wiki?curid=688107" title="Natasha Richardson">
Natasha Richardson



</doc>
<doc id="688110" url="https://sk.wikipedia.org/wiki?curid=688110" title="Divadielka v tráve">
Divadielka v tráve

Divadielka v tráve je štúdiový album slovenského speváka Pavla Hammela a skupiny Prúdy. Tento album vydalo v roku 1984 hudobné vydavateľstvo Opus. Autorom textov všetkých piesní pôvodného albumu je Boris Filan, autormi hudby sú: Pavol Hammel, Ján Lauko a František Griglák. 
Medzi známejšie nahrávky patria: „Ruža v aspiku“, či pieseň o pani, ktorá vynašla plyšového medveďa s názvom „Margaréta Steiffová“.

</doc>
<doc id="688114" url="https://sk.wikipedia.org/wiki?curid=688114" title="Levočská pätka">
Levočská pätka

Levočská pätka je ojedinelý architektonický prvok gotickej architektúry, vyskytujúci sa len v Levoči, na Spiši. Ide o charakteristickú ostrohovitú pätku ukončenú päťnásobnou podkrúženou alebo rozštiepenou konzolou. 
Levočská pätka je pravdepodobne odvodená z architektonického tvaroslovia mendikantských stavieb podunajského prostredia z raného 14. storočia, akými sú napríklad chór dominikánskeho kostola v Kremži (Krems an der Donau, prvá štvrtina 14. storočia), chór bývalého minoritského kostola v Stein an der Donau (okolo roku 1320), bývalý klariský kostol v Sankt Veit an der Glan (druhá štvrtina 14. storočia) či Kaplnka svätej Kataríny v Bratislave (pred rokom 1325). Podľa Juraja Źáryho sa ostrohovito podkrúžované skrátené prípory používali na prelome 13. a 14. storočia, ako napríklad v klariskom kláštore v Dürnsteine (12891304) alebo v cisterciánskom kláštore Zlatá Koruna (1300). Neskôr sa stali súčasťou tvaroslovného repertoáru cisterciánských stavebných hút v nemeckom prostredí.
Rôzne variácie levočskej pätky sa nachádzajú najmä v presbytériu Kostola Panny Márie Kráľovnej anjelov a svätého Ladislava, ambite a vo východnom krídle bývalého Minoritského kláštora v Levoči. Ďalej v Bazilike svätého Jakuba a v jednom prípade na severnej strane sakristie v Kostole svätého Serváca vo Vrbove (1350), kde už nedosahuje kvality levočskej pätky. 
Termín levočská pätka prvý krát použil Jaroslav Bureš v roku 1965 vo svojej dizertačnej práci: "Středověké stavby slovenských mendikantů. Příspěvek k charakteristice slovenské gotiky". Termín sa neskôr ujal aj v odbornej literatúre.

</doc>
<doc id="688115" url="https://sk.wikipedia.org/wiki?curid=688115" title="Bod tuhnutia">
Bod tuhnutia



</doc>
<doc id="688116" url="https://sk.wikipedia.org/wiki?curid=688116" title="Kryoskopia">
Kryoskopia

Kryoskopia je fyzikálne chemická metóda, ktorá umožňuje stanovenie molárnej hmotnosti látky na základe zmeny bodu tuhnutia roztoku. Bod tuhnutia roztoku je totižto iný, než je bod tuhnutia čistého rozpúšťadla, na základe čoho je možné zistiť množstvo látky v roztoku a z toho i molárnu hmotnosť tejto látky. V minulosti šlo o významnú metódu určovania molárnej hmotnosti látok. Podobnou metódou, ktorá namiesto zmeny bodu tuhnutia využíva bod varu, je ebulioskopia.
Princíp.
Zmena teploty tuhnutia či teploty varu roztoku patrí medzi koligatívne vlastnosti roztokov. To znamená, že táto zmena nie je závislá na druhu látky, ktorá je rozpustená v roztoku a nezávisí teda na jej veľkosti alebo napríklad náboji. 
Zmena teploty tuhnutia je spojená so zmenou chemického potenciálu roztoku oproti čistému rozpúšťadlu. Pri teplote tuhnutia sa chemické potenciály tuhej a kvapalnej fáze rovnajú. Pridaním rozpustenej látky k rozpúšťadlu dochádza k posunu chemického potenciálu, čo má za následok zníženie teploty topenia.
Po rozpustení látky v čistom rozpúšťadle teda dôjde k zníženiu teploty tuhnutia, čo sa označuje ako kryoskopické zníženie. Zmena teploty tuhnutia roztoku je lineárne závislá na koncentrácii látky, respektíve jej množstve v roztoku:
formula_1
kde "ΔTK" je zmena teploty tuhnutia (v Kelvinoch), "Kkr" je kryoskopická konštanta, ktorá je daná pre konkrétne rozpúšťadlo, a "m̃" je molalita. Po vyjadrení molality možno vzorec previesť do podoby
formula_2
z ktorého je vidieť, že zmena teploty tuhnutia je závislá na hmotnosti látky, "mA". Závislosť je lineárna a jej smernica je "a". Pomocou smernice je možné následne zistiť molárnu hmotnosť látky, a to pomocou vzorca
formula_3
Tieto vzťahy platia len pre dostatočne zriedené roztoky, pre ktoré platí Raoultov zákon.
Z predposledného vzorca je takisto možné molárnu hmotnosť vyjadriť priamo ako
formula_4
Meranie teploty.
Jednou z dôležitých súčastí kryoskopie je presné meranie teploty, na čo sa kedysi používali rôzne teplomery (napr. Beckmannov teplomer), aktuálne sa bežne používajú rôzne iné detektory.
Počas kryoskopie sa roztok chladí až kým nedôjde k fázovej premene. Pri chladení roztoku teda teplota roztoku stále klesá až do momentu, kedy dôjde k fázovej premene (tuhnutiu roztoku), kedy sa zmena teploty zastaví a jej hodnota je konštantná. Táto teplota sa označuje ako teplota tuhnutia a jej meranie je základom kryoskopie. V niektorých prípadoch môže dôjsť k zníženiu až pod teplotu topenia (napr. v čistom rozpúšťadle alebo pri nedostatočnom miešaní), čím vzniká podchladená kvapalina. V takých prípadoch potom vznikajú (alebo možno vyvolať) nukleačné centrá, v ktorých začne tuhnutie roztoku. Následne dochádza k stuhnutiu celého roztoku a ustanovení teploty na skutočnej teplote tuhnutia.
Použitie.
Typickým použitím kryoskopie je stanovenie molárnej hmotnost látky. Jej použitie je však obmedzené na dobre rozpustné látky (pre konkrétne použité rozpúšťadlo), neprchavé látky a látky, u ktorých v roztoku nedochádza k disociácii a asociácii. Ak u látky dochádza k disociácii, je i tak možné stanoviť molárnu hmotnosť, ale je nutné vedieť, na koľko častí látka disociuje (napr. NaCl disociuje na Na+ a Cl-, takže zmena teploty tuhnutia je dvojnásobná oproti látkam, ktoré nedisociujú). Naopak, ak u látky dochádza k asociácii, je možné zistiť mieru tvorby asociácie (napríklad u kyseliny benzoovej dochádza k tvorbe dimérov, takže je možné stanoviť mieru dimerizácie na koncentrácii kyseliny).
Okrem toho sa kryoskopia využíva v prístrojoch na meranie osmotického tlaku, osmometroch.

</doc>
<doc id="688117" url="https://sk.wikipedia.org/wiki?curid=688117" title="Kryoskopická konštanta">
Kryoskopická konštanta

Kryoskopická konštanta, označovaná Kkr alebo Kk, popisuje vplyv molality rozpustenej látky na zmenu teploty tuhnutia rozpúšťadla. Vďaka nej sa dá vyjadriť závislosť medzi týmito veličinami:
formula_1
kde "ΔTK" je zmena teploty tuhnutia (v Kelvinoch), "i" je van 't Hoffov faktor, ktorý popisuje, na koľko častí sa látka disociuje v roztoku, a "m̃" je molalita. Vzťah platí len pre zriedené roztoky. Kryoskopická konštanta má rozmer K mol-1 kg.
Hodnota.
Kryoskopická konštanta je vlastnosťou daného rozpúšťadla. Je možné ju spočítať podľa vzťahu
formula_2
kde "R" je plynová konštanta, "Mroz" je molárna hmotnosť rozpúšťadla, "T" je teplota tuhnutia rozpúšťadla a "ΔtopH" je skupenské teplo topenia rozpúšťadla. Tento vzťah vychádza z rovnosti chemického potenciálu pevnej a kvapalnej fázy pri bode tuhnutia, kedy je molárna Gibbsova energia fázovej premeny rovná nule.
Rôzne látky majú rôzne kryoskopické konštanty:
Využitie v kryoskopii.
Pomocou kryoskopie je možné určiť molárnu hmotnosť látky, pokiaľ je známa kryoskopická konštanta. Zmena teploty tuhnutia patrí medzi koligatívne vlastnosti roztokov, takže táto zmena nie je závislá na druhu rozpustenej látky, len na jej množstve (resp. množstve častíc rozpustených v roztoku). Podobnou metódou ku kryoskopii je ebulioskopia, v ktorej sa používa ebulioskopická konštanta.

</doc>
<doc id="688118" url="https://sk.wikipedia.org/wiki?curid=688118" title="Teplota tuhnutia">
Teplota tuhnutia



</doc>
<doc id="688121" url="https://sk.wikipedia.org/wiki?curid=688121" title="Louise Glücková">
Louise Glücková

Louise Elisabeth Glücková (neprechýlene Louise Elisabeth Glück [vyslov: ɡlɪk]; * 22. apríl 1943, New York, New York, USA – † 13. október 2023, Cambridge, Massachusetts) bola americká poetka a esejistka.
V roku 2020 získala Nobelovu cenu za literatúru „"za jej nezameniteľný poetický hlas, ktorý vďaka strohej kráse dáva individuálnej existencii univerzálny rozmer"“.
Životopis.
Narodila v New Yorku a vyrastala na Long Islande. Jej prarodičia z otcovej strany pochádzali z Maďarska a boli židovského pôvodu. Predkovia jej matky Beatrice Grosby boli tiež židovského pôvodu a prišli do USA z Ruska.
Rodičia jej v detstve priblížili grécku mytológiu a mnohé témy klasickej literatúry, napríklad život Johanky z Arku ("Jeanne d'Arc").
Maturovala na "George W. Hewlett High School" v meste Hewlett Bay Park v štáte New York. Na tejto strednej škole začala trpieť mentálnou anorexiou, neskôr nemoc prekonala. Potom študovala na Sarah Lawrence College a na Columbia University in the City of New York, ale titul nezískala.
Okrem skorej spisovateľskej činnosti pôsobila ako učiteľka poézie na niekoľkých akademických inštitúciách. Bola aj lektorkou a rezidenčnou spisovateľkou na Yale University.
Bola dvakrát vydatá. V roku 1967 sa jej manželom stal Charles Hertz Jr. zo známej podnikateľskej rodiny, avšak manželstvo dlho nevydržalo. V roku 1973 sa jej narodil syn Noah, ktorého otcom je jej vtedajší partner John Dranow, ktorý pôsobil ako lektor tvorivého písania na "Goddard College". S Dranowom sa vzali v roku 1977 a rozviedli sa v roku 1996.
Žila v Cambridge v Massachusetts.
Dielo a ceny.
Často je popisovaná ako autobiografická poetka; jej dielo je známe svojou emocionálnou intenzitou. Často čerpá z mýtov, histórie alebo prírodných javov; medituje o osobných skúsenostiach a modernom živote, inšpiruje sa psychoanalýzou, ktorú sama v mladosti sedem rokov absolvovala. Zaoberala sa aj témami izolácie, osamelosti, sklamania, odmietnutia a strát, preto ju niekedy recenzenti označujú za pochmúrnu a temnú poetku.
Za svoje dielo získala rad významných literárnych ocenení v USA, okrem iných "National Book Critics Circle Award" (1985), Pulitzerovu cenu za poéziu (1993), Bollingenskú cenu (2001), "National Book Award for Lyrics" (2014) a "National Humanities Medal" (2016). V rokoch 2003 až 2004 bola básnikom laureátom knižnice Kongresu USA. V roku 2020 nasledovala ďalšia vysoká pocta, Nobelova cena za literatúru.

</doc>
<doc id="688122" url="https://sk.wikipedia.org/wiki?curid=688122" title="Berberis thunbergii">
Berberis thunbergii



</doc>
<doc id="688123" url="https://sk.wikipedia.org/wiki?curid=688123" title="Berberis julianae">
Berberis julianae



</doc>
<doc id="688124" url="https://sk.wikipedia.org/wiki?curid=688124" title="Berberis">
Berberis



</doc>
<doc id="688125" url="https://sk.wikipedia.org/wiki?curid=688125" title="Erechtites hieraciifolius">
Erechtites hieraciifolius



</doc>
<doc id="688131" url="https://sk.wikipedia.org/wiki?curid=688131" title="Boldigaň">
Boldigaň

Boldigaň () je vrch v pohorí Branisko. Leží nad Lačnovom, približne juhozápadne od Lipian. 
Poloha.
Nachádza sa v severnej časti Braniska, v geomorfologickom podcelku Smrekovica. Leží v Prešovskom kraji, na hranici okresov Prešov a Levoča a zasahuje na katastrálne územie obce Lipovce a Vyšný Slavkov. Najbližšími sídlami sú severozápadne ležiaci Vyšný Slavkov, severovýchodne sa nachádza Lačnov a východne Šindliar a Lipovce.
Opis.
Boldigaň leží v severnej časti hlavného hrebeňa pohoria, medzi Kravcovou () a Lačnovským sedlom. Východným smerom sa nachádza Červená skala () a Suchý vrch (), južným Homôľka (), Kravcová a Nad Bučom (), západným dominuje Smrekovica () a severným Veľká skala (), Bučina () a Magura (). Západné svahy odvodňuje Antalov potok do rieky Torysa, voda z východnej časti odteká Kopytovským potokom do Svinky a Hornádu. V blízkosti vrcholu sa križujú značené turistické chodníky z Lačnovského sedla a Vyšného Slavkova. 
Výhľady.
Vrchol pokrýva lesný porast, ktorý neumožňuje rozhľad, no neďaleko sú menšie horské lúky s obmedzeným výhľadom. Z vhodných lokalít je tak možné pozorovať okolité vrcholy Braniska, pri priaznivých podmienkach tiež Belianske Tatry, Levočské vrchy, Bachureň, Slanské vrchy, Šarišskú vrchovinu a Čiernu horu.

</doc>
<doc id="688133" url="https://sk.wikipedia.org/wiki?curid=688133" title="Svätopluk Fiol">
Svätopluk Fiol

Svätopluk Fiol (iné mená pozri nižšie; *?, Lublin/Krakov† asi 1525/1526, Levoča/Krakov) bol zlatník, grafik, banský vynálezca, obchodník, zakladateľ štvrtej kníhtlačiarskej dielni v Poľsku a prvý tlačiar kníh a textov v cyrilike. Fiol bol pravdepodobne nemeckého pôvodu. V roku 1491 vydal prvé náboženské knihy v cyrilike "Osmoglasnik" a "Časoslovec", čo vyvolalo protikladné reakcie. Krakovský biskup ho obvinil zo šírenia herézy a zo spolčovania sa s husitmi a neskôr ho uväznil. V roku 1492 sa dostal Fiol z väzenia, ale Krakov neopustil približne do roku 1500. Neskôr odišiel spolu s rodinou do Sliezska. A v roku 1511 sa presťahoval do Levoče pravdepodobne s celou kníhtlačiarskou dielňou, kde údajne vydal nemecko-český nekatolícky kancionál "Zlatá Studna". Postava Svätopluka Fiola je veľmi známa predovšetkým v poľskej, ukrajinskej a ruskej histografii, kde je chápaný ako tzv. Gutenberg východoslovanského kultúrneho prostredia.
Život.
Presný dátum jeho narodenia nie je známy. Pravdepodobne sa narodil v Lubline alebo Krakove, ale pochádzal z nemeckej rodiny, ktorá sa v Poľsku usadila. Podľa niektorých historikov sa však narodil v Neustadte an der Aisch na severe Bavorska. Fiol bol veľmi podnikavý človek. Neskôr sa vyučil za zlatníka. Medzi rokmi 14791483 sa usadil v Krakove, kde pracoval ako zlatnícky vyšívač hodvábnych stúh (nem. "perlenhaftir"). Neskôr pracoval ako obchodník vo Svätej rímskej ríši. V roku 1489 ako krakovský mešťan získal privilégium od poľského kráľa Kazimíra III., zostrojiť stroj na odčerpávanie vody z banskej štôlne. O Fiolov vynález sa zaujímal uhorský obchodník, bankár a banský podnikateľ Ján III. Turzo, ktorý vlastnil niekoľko baní vrátane olovených baní v Olkuszi.
Vďaka finančnej podpore Jána III. Turzu a krakovského patricija Jána Teshnera založil v roku 1489 v Krakove kníhtlačiarsku dielňu. V roku 1491 tu Fiol vydal prvé náboženské knihy v cyrilike "Osmoglasnik" ("Oktoich") a "Časoslovec", ktorých autorom olovených matríc bol Rudolf Borsdorf z Braunschweigu. Rudolf sa zaviazal, že nebude vyrábať tieto matrice pre nikoho iného (ani pre seba) a nebude ich učiť vyrábať. Fiolova tlač východoslovanských pravoslávnych kníh vyústila do konfliktu s krakovským biskupom, ktorý ho obvinil zo šírenia herézy. Fiol bol predvedený pred cirkevný súd, kde sa musel zaručiť dvoma mešťanmi pod hrozbou pokuty 1000 uhorských zlatých a podmienkou, že neopustí Krakov. Neskôr bol v roku 1491 zatknutý na základe vykonštruovaného obvinenia zo spolčovania s husitmi, nadržiavaniu a podpore pravoslávnej cirkvi na základe vydaných kníh. V roku 1492 Fiola prepustili na základe záruky 1000 uhorských zlatých a dvoch mešťanov. Následne bol znova zatknutý. Arcibiskup z Gniezna apeloval na Fiola, aby sa vzdal šírenia tlače v cyrilike. Fiol bol neskôr prepustený, ale musel podpísať vyhlásenie, že prestane vydávať knihy v cyrilike.
Po roku 1500 sa Fiol spolu s rodinou odsťahoval do Reichensteinu (dnes Złoty Stok) v Sliezsku, kde sa zaoberal novými banskými technológiami. Okolo roku 1511 sa presťahoval do Levoče, kam presťahoval aj svoj kníhtlačiarsku dielňu. Fiolove pôsobenie v Levoči nie je príliš známe. Pravdepodobne sa venoval rozvoju banských technológií. Podľa spišského historika Jozefa Hradského a niekoľkých ďalších mal v Levoči vydať nemecko-český nekatolícky kancionál "Zlatá Studna". Na sklonku života sa Fiol vrátil do Krakova, kde žil z finančného príspevku rodiny Turzovcov. Fiol zomrel medzi rokmi 15251526. Miesto úmrtia je dodnes sporné. Väčšina slovenských historikov uvádza ako miesto úmrtia Levoču, kým zahraniční historici uvádzajú Krakov. Fiol bol ženatý s istou Małgorzatou, najstaršou dcérou krakovského mäsiara Mikołaja Lubczycu, ktorá sa v jeho testamente z roku 1525/1526 nespomína. Pravdepodobne umrela skôr alebo bol ich manželský zväzok anulovaný.
Dielo.
Za prvé známe Foliové práce sa na území Poľského kráľovstva sa považujú "Osmoglasnik" (Oktoich/"Octoechos") a "Časoslovec" (Horologium) z roku 1491. Obe knihy obsahujú kolofóny, ktorých text je písaný bez medzier, čo sťažuje ich pochopenie a vytvára niekoľko zmätočných interpretácií. Podľa poľského literárneho kritika Karola Estreichera staršieho autorom kníh bol Slovan alebo Nemec či dokonca Francúz. V ukrajinskej histografii je Fiolovi prisudzovaný slovanský pôvod, čo potvrdzuje aj pomenovanie Sviatopolk Lemko, o ktorom však neexistujú žiadne písomné pramene. Text na stranách kníh je vyrobený technikou dvojfarebnej tlače (červená a čierna farba). Strany sú vyrobené vo formáte in folio (teda formát knihy s výškou chrbta od 35 do 45 cm). Niektoré strany sú zdobené zložitými pletencovými vzormi. Na začiatku každej kapitoly sú namaľované rumelkovým pigmentom veľké iniciály písmen a zdobené strohým pletencovým ornamentom. Na prednej strane "Osmoglasnika" sa nachádza vytlačená drevorezba Ukrižovania Krista. Pravdepodobne ide o najstaršiu figurálnu ilustráciu použitú v knihe na území Poľska. Na rozdiel od prác Fiolovho predchodcu Gašpara Straubeho je väčšina kníh zaopatrená Fiolovým menom a erbom Krakova na jeho signete.
Dnes existuje len 8 kópii "Osmoglasnika" z toho dve sú v Ruskej štátnej knižnici, dve v Štátnom historickom múzeu v Moskve a ďalšie dve v Ruskej národnej knižnici. Jedna kópia je v súkromnej zbierke A. J. Lobanova-Rostovského. Ďalší exemplár bol objavený ruskou historičkou A. S. Smirnovovou v roku 1995. Dnes uložený vo Vedeckej knižnici Petrohradskej štátnej univerzity. Stránka s kolofónom sa zachovala iba vo vroclavskej kópií, ktorá je dnes uložená v Ruskej štátnej knižnici.
Medzi ďalšie Fiolové práce patrí kniha "Triod cvětnaja" ("Pentikostarion"), na ktorom sa nenachádza kolopis ale typografická značka Fiol. Existuje 28 zachovaných kópií, z ktorých sú minimálne 4 kompletné. Kniha pozostáva z 366 strán. Najkompletnejší a najzachovalejší exemplár bol objavený v Kostole svätého Mikuláša v Brašove (dnes Múzeum rumunskej kultúry v Brašove). Ďalej podobnou knihou je "Triod postnaja" (Trioď) z rokoch 14921493 (dnes Biblioteka Narodowa vo Varšave). Fiolovy sa prisudzuje autorstvo "Psaltir Vozslědovaniejm". Podľa historika Jozefa Hradského a Viktora Greschika Fiol vydal okolo roku 1511 paleotyp nemecko-českého nekatolíckeho kancionála tzv. "Zlatá Studna" (dnes stratené). Údajne malo ísť o kancionál husitských nemecko-českých piesni napísaných v cyrilike. Dokonca obsahovala pravdepodobne verše slovenských piesní. 

</doc>
<doc id="688136" url="https://sk.wikipedia.org/wiki?curid=688136" title="Plynová konštanta">
Plynová konštanta



</doc>
<doc id="688142" url="https://sk.wikipedia.org/wiki?curid=688142" title="55. samostatná delostrelecká brigáda">
55. samostatná delostrelecká brigáda

55. samostatná delostrelecká brigáda Záporožská Sič (ukrajinsky: 55-та окрема артилерійська бригада «Запорізька Січ») je delostrelecká brigáda Ukrajinských ozbrojených síl so základňou v Záporoží. Je najstaršia delostrelecká brigáda v histórií Ukrajiny. Od marca 2018 je veliteľom tejto brigády plukovník Roman Kačur. 
História.
Jedná sa o najstaršiu delostreleckú jednotku ukrajinských ozbrojených síl, ktorá prisahala vernosť ukrajinskému národu v januári 1992 (v tej dobe ešte ako divízia). Od októbra 2005 po niekoľkých reformách táto jednotka nesie názov 55. samostatná delostrelecká brigáda.
V auguste 2018 prezident Ukrajiny Petro Porošenko udelil 55. samostatnej delostreleckej brigáde čestný názov "Záporožská Sič". Od tohto momentu je jej celý názov 55. samostatná delostrelecká brigáda "Záporožská Sič" 
Vybavenie.
Medzi najmodernejšie vybavenie 55. brigády patri 18 samohybných húfnic CAESAR, ktoré boli dodané Francúzskom v dvoch balíkoch pomoci pre Ukrajinu. Medzi ďalšie vybavenie patria 152mm húfnice 2A65 Msta-B. 

</doc>
<doc id="688144" url="https://sk.wikipedia.org/wiki?curid=688144" title="Löwenstein (mesto)">
Löwenstein (mesto)

Löwenstein je mesto v spolkovej krajine Bádensko-Württembersko v Nemecku.
Dejiny.
Osada bola na mesto povýšená 18. novembra 1287 Rudolfom Habsburským. Začiatok histórie miestneho panstva sa datuje na koniec 11. storočia.
Obyvateľstvo.
K 31. augustu 2020 mesto malo 3.374 obyvateľov.

</doc>
<doc id="688146" url="https://sk.wikipedia.org/wiki?curid=688146" title="Löwenstein">
Löwenstein

Löwenstein môže byť:

</doc>
<doc id="688147" url="https://sk.wikipedia.org/wiki?curid=688147" title="Lowenstein">
Lowenstein

Lowenstein môže byť:

</doc>
<doc id="688151" url="https://sk.wikipedia.org/wiki?curid=688151" title="44. samostatná delostrelecká brigáda">
44. samostatná delostrelecká brigáda

44. samostatná delostrelecká brigáda hajtmana Danyla Apostola (ukrajinsky: 44-та окрема артилерійська бригада гетьмана Данила Апостола) je delostrelecká brigáda Ukrajinských ozbrojených síl so základňou v Ternopiľe. Nesie meno po hajtmanovi Danylovi Apostolovi. Brigáda bola sformovaná na počiatku ruskej agresie na jeseň 2014 roku.
História.
V roku 2012 na príkaz vtedajšieho prezidenta Ukrajiny Viktora Janukovyča bola rozpustená 11. delostrelecká brigáda, ktorá sídlila v Ternopiľe. Od vtedy apelovala rada Ternopiľskej oblasti ale aj jej obyvatelia na ukrajinskú vládu aby obnovila vojenskú jednotku v oblasti. To sa napokon stalo až po euromajdane v roku 2014, po ktorom bola 9. septembra vytvorená 44. samostatná delostrelecká brigáda. Neskôr v novembri už bola nasadená v bojoch na východe Ukrajiny.
30. septembra 2020 sa veliteľom 44. brigády stal Roman Dudčenko. 
2. februára 2021 vrchný veliteľ ozbrojených síl Ukrajiny generálplukovník Ruslan Chomčak schválil nový znak brigády, ktorý jej prináleží doteraz.
Vybavenie.
Medzi vybavenie 44. brigády patria 100mm protitankové kanóny T-12, 152mm húfnica 2A36 Giacint-B, 152mm ťažná húfnica 2A65 Msta-B a americké húfnice M777. 

</doc>
<doc id="688153" url="https://sk.wikipedia.org/wiki?curid=688153" title="Cystationín">
Cystationín

Cystationín je aminokyselina, ktorá vzniká ako medziprodukt v syntéze cysteínu. Umožňuje prenos tiolovej skupiny z homocysteínu na cysteín alebo naopak.
Vznik.
Cystationín vzniká v transsulfuračnej ceste, ktorá premieňa homocysteín na cystationín. V tejto dráhe dochádza k spojeniu homocysteínu a serínu pomocou cystationín-β-syntázy. Cystationín sa potom štiepi na α-ketobutyrát a cysteín pôsobením cystationín-γ-lyázy. Takto prebieha prenos tiolovej skupiny u ľudí a zvierat. 
Celý proces môže prebiehať i opačným smerom. Cystationín môže vznikať opačným procesom, a to spojením cysteínu s aktivovaným homoserínom. Túto reakciu katalyzuje cystationín-γ-syntáza. Cystationín sa potom rozkladá na homocysteín, pyruvát a amoniak pôsobením cystationín-β-lyázy. Týmto spôsobom prebieha transsulfurácia u rastlín a kvasiniek.
Metabolické premeny.
Cystationín môže byť spracovávaný enzýmami cystationín-γ-lyázou, cysteíndioxygenázou a sulfinoalaníndekarboxylázou, čím z neho vzniká hypotaurín a taurín.
Cysteín, ktorý vzniká pôsobením cystationín-γ-lyázy na cystationín, potom môže byť využitý i enzýmom glutamát-cysteínligázou a glutatiónsyntetázou, čím z neho vzniká glutatión.
Patológia.
Nadbytok cystationínu v moči sa nazýva cystationínúria. Cystationínúria vzniká nedostatočnou aktivitou cystationín-γ-lyázy, čím dochádza k hromadeniu cystationínu v plazme.

</doc>
<doc id="688155" url="https://sk.wikipedia.org/wiki?curid=688155" title="Perlovska reka">
Perlovska reka

Perlovska reka () je rieka v západnom Bulharsku v Oblasti Sofia.
Opis toku.
Rieka vzniká v nadmorskej výške približne sútokom niekoľkých potokov, ktoré pramenia v úpätí pohoria Vitoša vo vilovej zóne sofijskej štvrte Dragalevci. Neskôr sa do nej vlievajú ďalšie dve vitošské riekyDrenovička () a Vataška reka (). 
Následne Perlovska reka križuje kruhový obchvat Sofie a pokračuje smerom do centrálnej časti mesta najskôr paralelne s bulvárom "Bălgarija", neskôr pretína park "Južen park" (). V týchto častiach tečie rieka z veľkej časti pod zemou. Do rieky sa vlieva ďalší prítok, ktorým je Bojanska reka () a následne tečie Perlovska reka v centrálnej časti mesta odkryto, pričom kopíruje bulvár "Evlogi i Christo Georgievi". Potom čo pretečie centrálnou časťou mesta rieka priberie jej najväčší prítok, rieku Vladajska reka. 
Vlieva sa do rieky Iskăr 1,2 kilometra severovýchodne od Obradovského monastiera v nadmorskej výške .
Charakteristika.
Je ľavým prítokom rieky Iskăr. Rieka je dlhá 31 kilometrov. Povodie rieky sa rozprestiera na rozlohe 257 km² a predstavuje tak 3% povodia rieky Iskăr. Jej najväčším prítokom je Vladajska reka.
Najväčší prietok má rieka v období od apríla do júna. Najmenej vody korytom rieky preteká v období od augusta do októbra.
Na teritóriu mesta Sofia je koryto rieky po celej dĺžke toku umelo korigované, pričom sčasti vedie pod zemou.
V centrálnej časti mesta je na rieke niekoľko mostov, z ktorých najvýznamnejšie sú Orlov most a Samokovski most.

</doc>
<doc id="688156" url="https://sk.wikipedia.org/wiki?curid=688156" title="Predloha">
Predloha



</doc>
<doc id="688157" url="https://sk.wikipedia.org/wiki?curid=688157" title="SRo 1">
SRo 1



</doc>
<doc id="688158" url="https://sk.wikipedia.org/wiki?curid=688158" title="Slovensko 1">
Slovensko 1



</doc>
<doc id="688159" url="https://sk.wikipedia.org/wiki?curid=688159" title="SRo 3">
SRo 3



</doc>
<doc id="688160" url="https://sk.wikipedia.org/wiki?curid=688160" title="SRo 2">
SRo 2



</doc>
<doc id="688161" url="https://sk.wikipedia.org/wiki?curid=688161" title="SRo 8">
SRo 8



</doc>
<doc id="688162" url="https://sk.wikipedia.org/wiki?curid=688162" title="Lăvov most">
Lăvov most

Lăvov most (, doslova "Leví most") je most na rieke Vladajska reka, ktorý sa nachádza v centrálnej časti mesta Sofia v Sofijskej oblasti v západnom Bulharsku. Má pridelený štatút kultúrnej pamiatky.
Lokalita.
Lăvov most sa nachádza v centrálnej časti Sofie v rajóne "Serdika" () v štvrti "Starite Pazarišta" () na križovatke bulvárov "Kňagiňa Marija Luiza" () a "Slivnica" (). Je postavený na rieke Vladajska reka.
Charakteristika.
Je dielom architektov českých architektov Antonína Kolářa (udávaný aj ako Adolf Václav Kolář, Anton Václav Kolář, alebo Antonín Václav Kolář), Václava Proška a Josefa Proška.
Na každom zo štyroch koncoch mostných parapetov sa nachádza bronzová socha leva, podľa ktorých most získal svoje meno. Kovové elementy, teda bronzové sochy levov, lampy a ďalšie kovové časti, sú výrobkom viedenskej firmy Waagner Rudolpha Philippa Waagnera. Vyrobené a dodané boli v roku 1891.
Lăvov most bol postavený ako súčasť plánovaného memoriálu na počesť štyroch bulharských revolucionárov, Georgiho Abadžijatu, Kira Geoševa, Nikolu Krušin-Čolaku a hadžiho Stojana Tabakova, ktorí boli obesení 15. novembra 1877 na rôznych miestach v Sofii za účasť v národno-oslobodzovacích aktivitách. Revolucionárov predstavujú sochy levov na okrajoch mostných parapetov. 
Dejiny.
Antický most.
Prvý známy most stál približne na mieste dnešného mostu už v priebehu 3.4. storočia. Tento most bol súčasťou rímskej cesty Via Militaris, ktorá spájala dnešný Belehrad s dnešným Istanbulom.
Stredoveký most.
Neskôr stál na mieste stredoveký kamenný most, ktorý bol známy pod názvom "Šarenija most" (, doslova "Farebný most"), alebo "Slamen most" (, doslova "Slamený most"). Názov "Farebný most" most získal na základe žltých a červených pruhov, ktorými bol dekorovaný. Názov "Slamený most" bol zase odvodený od faktu, že iniciátor výstavby bol bohatý turecký obchodník so slamou. Most bol postavený v období osmanskej nadvlády na základe iniciatívy Halila Saliho Efendiho.
Súčasný most.
Súčasný Lăvov most nahradil osmanský stredoveký kamenný most. V čase výstavby stál most na okraji vtedajšej Sofie a predstavoval jednu zo vstupných brán do mesta. Bol postavený na ceste, ktorá vedie od hlavnej sofijskej železničnej stanice do politického a administratívneho centra mesta.
Hlavná časť výstavby mostu prebehla v rokoch 18881889 a úplne bol most dokončený inštalovaním kovových častí v roku 1891. Výstavba mostu stála vtedajších 260 000 zlatých levov, čo bola na tú dobu veľmi vysoká čiastka.
Most ostal hlavným vstupom do mesta až do 20. rokov 20. storočia. V roku 1955 bol vyhlásený za kultúrnu pamiatku.
V roku 2014 prebehla úprava okolia mostu a cestných komunikácií. V rámci rekonštrukcie boli objavené zvyšky pôvodného antického mostu zo 4. storočia. Fragmenty z tohto mostu sú dnes vystavené pri súčasnom moste.
Štatút a dôvod pamiatkovej ochrany.
Kategória: kultúrna pamiatka miestneho významu 
Budova bola vyhlásená v roku 1955 za kultúrnu pamiatku miestneho významu. Ako dôvod ochrany je uvedená architektonicko-staviteľská, historická ako aj umelecká hodnota stavby. V roku 1988 bol štatút potvrdený. Dôvody ochrany ostali nezmenené.
Názov stavby ako je uvedený na zozname kultúrnych pamiatok národného významu je "Lăvov most" (, doslova "Leví most").

</doc>
<doc id="688163" url="https://sk.wikipedia.org/wiki?curid=688163" title="Veľká skala (vrch v Branisku)">
Veľká skala (vrch v Branisku)

Veľká skala () je vrch v pohorí Branisko. Leží nad Vyšným Slavkovom, približne juhozápadne od Lipian. 
Poloha.
Nachádza sa v severnej časti Braniska, v geomorfologickom podcelku Smrekovica. Leží v Prešovskom kraji, v okrese Levoča a na katastrálnom území obce Vyšný Slavkov. Najbližšími sídlami sú západne ležiaci Vyšný Slavkov, východným smerom sa nachádza Lačnov, Lipovce a Šindliar.
Opis.
Veľká skala leží v rázsoche, vybiehajúcej severozápadne z vrchu Boldigaň () v hlavnom hrebeni medzi Kravcovou () a Lačnovským sedlom. Severným smerom sa nachádza Adamova hora (), Bučina () a Magura (), východným Bučie (), Červená skala () a Suchý vrch (), južným Boldigaň, Homôľka (), Kravcová, Nad Bučom (), a Smrekovica () a západným Petruška (), Michalička () a Homôľka (). Masív leží v povodí rieky Torysa, kde vodu odvádza Antalov potok a jeho prítoky. Vrcholom vedie značený turistický chodník z Vyšného Slavkova. 
Výhľady.
Vrchol pokrýva lesný porast, ktorý neumožňuje rozhľad. Z lokalít s redšou vegetáciou je ojedinele možné pozorovať okolité vrcholy Braniska, pri priaznivých podmienkach tiež Belianske Tatry, Levočské vrchy, Bachureň a Slanské vrchy.

</doc>
<doc id="688165" url="https://sk.wikipedia.org/wiki?curid=688165" title="Annie Ernauxová">
Annie Ernauxová

Annie Ernauxová (; * 1. september 1940, Lillebonne, Francúzsko) je francúzska spisovateľka. Známa je svojimi autobiografickými knihami, ktorých vydala dve desiatky.
Životopis.
Narodila sa v obci Lillebonne v Hornej Normandii. Jej rodičia vlastnili kaviareň spojenú s obchodom s potravinami. Vyrastala v mestečku Yvetot. V roku 1958 vo veku 18 rokov odišla z domu na leto, aby pracovala v detskom prázdninovom tábore. Stretla sa tam po prvý raz bližšie s rovesníkmi a prežila svoju prvú sexuálnu skúsenosť. Na základe nej neskôr napísala román "Mémoire de fille". Učiteľstvo a modernú literatúru študovala na univerzitách v Rouene a Bordeaux, získala titul ("agrégée") oprávňujúci vyučovať francúzsku literatúru na univerzite. Svoj prvý román vydala v roku 1974. V tom čase pracovala ako stredoškolská učiteľka a mala dve deti. Román mal názov "Les Armoires vides" (Prázdne skrine) a tematizoval detstvo príslušníčky robotníckej triedy a nelegálny potrat, ktorý podstúpila. V roku 1977 sa s rodinou presťahovala do Cergy, mesta v parížskom regióne. V období 1977 až 2000 pracovala a učila na Centre national d’enseignement à distance (CNED). Na začiatku 80. rokov sa rozviedla a v roku 2000 odišla z učiteľského postu, aby sa naplno venovala písaniu. Bývať zostala v Cergy.
Tvorba.
Debut "Les armoires vide" bol publikovaný v roku 1974, v angličtine pod názvom "Cleaned Out" v roku 1990. Píše o témach, ktorým sa francúzski autori a autorky „skôr vyhýbali“. Predseda komisie pre Nobelove ceny za literatúru Anders Olsson povedal, že Ernauxová samu seba nevníma ako autorku beletrie, ale opisuje sa ako „etnologička seba samej“. Podľa Denisy Ballovej „Jej písanie [...] balansuje medzi literatúrou, sociológiou a históriou.“ V roku 2008 vydala knihu "Les Années", ktorej anglický preklad bol neskôr nominovaný na Bookerovu cenu. Svoj zatiaľ posledný román "Jeune homme" vydala v roku 2022.
Vydavateľ Jacques Testard ju považuje za veľmi dôležitú feministickú autorku, podľa neho bola Ernauxová ovplyvnená francúzskou autorkou Simone de Beauvoir, predchodcom bol aj Marcel Proust.
Ernauxová bola tiež autorkou a režisérkou dokumentárneho filmu "Les années Super-8".

</doc>
<doc id="688167" url="https://sk.wikipedia.org/wiki?curid=688167" title="Suchý vrch (vrch v Branisku)">
Suchý vrch (vrch v Branisku)

Suchý vrch () je vrch v pohorí Branisko. Leží nad Šindliarom, približne juhozápadne od Lipian. 
Poloha.
Nachádza sa v strednej časti Braniska, v geomorfologickom podcelku Smrekovica. Leží v Prešovskom kraji, v okrese Prešov a na katastrálnom území obce Lipovce. Najbližšími sídlami sú východne ležiace obce Šindliar a Lipovce, juhovýchodne sa nachádzajú Fričovce, severozápadne Vyšný Slavkov a severne Lačnov.
Opis.
Suchý vrch leží v rázsoche, ktorá vybieha východným smerom z vrchu Boldigaň () v hlavnom hrebeni, medzi Kravcovou () a Lačnovským sedlom. Východným smerom sa nachádza Kopytovská hora (), Galia (), Petrušova hora () a Mindžová (), severným Bučie (), Červená skala (), Magura () a Bučina (), západným Boldigaň, Kravcová, Smrekovica () a Nad Bučom () a južným Patria (), Homôľka () a Príkry hrb (). Oblasť odvodňuje Kopytovský potok, smerujúci do riečky Svinka v povodí Hornádu. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Braniska, pri priaznivých podmienkach tiež susednú Bachureň a Slanské vrchy.
Prístup.
Na vrchol nevedie značený chodník, no južným úpätím vedie modro značený chodník z Lipoviec do sedla Smrekovica. Východne prechádza žlto značený chodník z Kopytovskej doliny do Lačnovského kaňonu.

</doc>
<doc id="688173" url="https://sk.wikipedia.org/wiki?curid=688173" title="Annie Ernaux">
Annie Ernaux



</doc>
<doc id="688174" url="https://sk.wikipedia.org/wiki?curid=688174" title="Gunnar Riebs">
Gunnar Riebs

Gunnar Ilse Gustav Riebs (* 10. apríl 1960, Leuven) je belgický spisovateľ, hudobný kritik a animátor klasických koncertov. V roku 2003 sa stal honorárnym konzulom Slovenskej republiky v Antverpách, od roku 2017 vykonáva funkciu generálneho honorárneho konzula. Okrem iného je aj autorom viacerých diel, napr. o pápežovi Jánovi XXIII., skladateľovi Jeanovi de Middeleerovi, belgickom princovi Karlovi, či niekoľkých básnických zbierok. Je nositeľom mnohých významných ocenení, o.i. aj Medaily prezidenta Slovenskej republiky.
Životopis.
Gunnar Riebs je synom Paula Riebsa a Celine Bols. Vyrastal v dome „Villa De Preter“ v Aarschote, ktorý postavil koncom 19. storočia pracovník súdu E. De Preter. Dom patrí rodine Riebsovcov od roku 1953.
Svoju kariéru začal ako učiteľ na Arcibiskuskom kolégiu sv. Jozefa v Aarschote a v roku 1984 sa stal riaditeľom-správcom Centra Jozefa Cardijna.
Hudobné vzdelanie absolvoval na Mestskej hudobnej akadémii v Tienene. Už ako 15-ročný vytvoril mládežnícku komisiu v programe Mládež a hudba v Tienene. Vo veku 18 rokov sa stal najmladším členom Spolku flámskych literárnych vedcov po svojom debute s monografiou o Jeanovi de Middeleerovi. Jeho básne zhudobnili Jean De Middeleer a Marinus de Jong. O pár rokov neskôr sa zúčastnil 70. ročníka Driekoningenkunstweekend, akcie organizovanej Hélène du Sart de Bouland, lepšie známou ako grófka d’Hespel. V tom období sa spoznal s princom Karlom Belgickým a pomáhal mu s organizáciou výstav, okrem iného v Tienene. Bývalý regent vystupoval pod menom Karol Flámsky. Tieto priateľstva vybudované na jeseň jeho života – keď sa zriedkavo stretával s inými ľuďmi – spolu s historickým výskumom sa stali podkladom pre knihu „Karel, Graaf van Vlaanderen, Prins van België, Regent van het Koninkrijk“.
Dňa 26. augusta 2003 sa stal Gunnar Riebs honorárnym konzulom a od 26. októbra 2017 je generálnym honorárnym konzulom Slovenskej republiky v Antverpách. Od roku 2009 pôsobí ako sudca Odvolacieho súdu pre oblasť pracovného práva v Antverpách so zameraním na sociálne záležitosti. Už od roku 2006 bol obchodným sudcom na Obchodnom súde v Antverpách.
Okrem toho má Gunnar Riebs dobré vzťahy s Vatikánom (bol jedným z mála belgických priateľov pápeža Jána Pavla II. - stretol sa s ním takmer 50-krát ) a belgickou kráľovskou rodinou.
V roku 2010 "Le Soir" umiestnil Gunnara Riebsa na 68. miesto medzi najvplyvnejších Belgičanov v katolíckej cirkvi hneď za Rika Torfsa a pred Wilfrieda Martensa. V roku 2021 daroval Riebs katolíckej cirkvi v Nieuwrode obraz Antona Paduánskeho, ktorý roky vlastnila jeho rodina.
Ako mladý dvadsiatnik sa spoznal s monsignorom Hansom Schwemmerom, keď bol tajomníkom nunciatúry v Bruseli. Priateľmi zostali až do Schwemmerovej nečakanej smrti v roku 2001. Gunnar Riebs podal svedectvo o priateľovi vo svojom článku "la Colonna, die Saüle Hans Schwemmer", v "Brücke und Hoffnung", publikovanom v roku 2002 s ďalšími príspevkami od nemeckého prezidenta Johannesa Raua a kardinálov Angela Sodana a Karla Lehmanna. Schwemmer tiež vnukol Gunnarovi Riebsovi nápad vydať knihu "Ján XXIII., Jednoduchý a pokorný, požehnaný muž" v spolupráci s pápežovým osobným tajomníkom Lorisom Capovillom.
Gunnar Riebs je aj:

</doc>
<doc id="688175" url="https://sk.wikipedia.org/wiki?curid=688175" title="Silvia Ilečková">
Silvia Ilečková

PhDr. Silvia Ilečková (rod. Horváthová; * 2. október 1938, Martin) je slovenská historička umenia.
Životopis.
V rokoch 19561961 študovala históriu a dejiny umenia na Filozofickej fakulte Univerzity Komenského v Bratislave, v roku 1982 získala titul doktor filozofie (PhDr.). Po absolutóriu pracovala v Slovenskej národnej galérii (SNG) do roku 1993, následne pôsobí v slobodnom povolaní ako bádateľka a kurátorka výstav.
Špecializuje sa na slovenské maliarstvo 20. storočia, osobitne tvorbu zakladateľskej generácie moderného slovenského umenia. Pripravila množstvo výstav doma i v zahraničí, participovala na stálych expozíciách SNG. Je autorkou početných štúdií a článkov, v ktorých poukazovala na kontinuitu slovenského umenia a jeho previazanosť so stredoeurópskym, resp. európskym umením. Zapájala sa do prípravy celoslovenských slovníkových projektov ako sú Slovenský biografický slovník, Biografický lexikón Slovenska, Encyclopaedia Beliana.

</doc>
<doc id="688179" url="https://sk.wikipedia.org/wiki?curid=688179" title="Marta Mitterhauszerová">
Marta Mitterhauszerová



</doc>
<doc id="688180" url="https://sk.wikipedia.org/wiki?curid=688180" title="Gott erhalte, Gott beschütze">
Gott erhalte, Gott beschütze



</doc>
<doc id="688182" url="https://sk.wikipedia.org/wiki?curid=688182" title="Kaiserhymne">
Kaiserhymne



</doc>
<doc id="688188" url="https://sk.wikipedia.org/wiki?curid=688188" title="Deutschlandlied">
Deutschlandlied



</doc>
<doc id="688189" url="https://sk.wikipedia.org/wiki?curid=688189" title="Canonical Ltd.">
Canonical Ltd.



</doc>
<doc id="688199" url="https://sk.wikipedia.org/wiki?curid=688199" title="Malachit (rozlišovacia stránka)">
Malachit (rozlišovacia stránka)

Malachit môže byť:

</doc>
<doc id="688211" url="https://sk.wikipedia.org/wiki?curid=688211" title="Atomoxetín">
Atomoxetín

Atomoxetín, predávaný napríklad pod názvom Strattera, je liečivo, ktoré sa používa na liečbu ADHD. Môže sa používať osamote alebo s psychostimulantmi. Takisto sa používa na zlepšenie kognitívnych schopností na zlepšenie bdelosti, pozornosti a pamäte. Použitie atomoxetínu sa odporúča pre osoby, ktoré sú staršie ako 6 rokov. Atomoxetín sa podáva perorálne. Pre použitie v USA bol povolený v roku 2002. V roku 2020 to bol 287. najčastejšie predpisovaný liek v USA a bol predpísaný viac ako miliónkrát.
Medzi bežné vedľajšie účinky atomoxetínu patrí bolesť brucha, strata chuti do jedla, nevoľnosť, únava a závraty. Medzi závažné vedľajšie účinky patrí angioedém, problémy s pečeňou, mŕtvica, psychóza, problémy so srdcom, agresia a samovražda. Atomoxetín nesmú uživať pacienti so závažnými kardiovaskulárnymi alebo cerebrovaskulárnymi poruchami. Neexistuje dostatok dát o jeho bezpečnosti počas tehotenstva – podľa údajov z roku 2019 nie je jasné, či je bezpečný počas tehostenstva a dojčenia.
Atomoxetín spomaľuje spätné vychytávanie noradrenalínu a predpokladá sa, že pôsobí zvyšovaním hladiny noradrenalínu a dopamínu v mozgu.

</doc>
<doc id="688212" url="https://sk.wikipedia.org/wiki?curid=688212" title="Strattera">
Strattera



</doc>
<doc id="688213" url="https://sk.wikipedia.org/wiki?curid=688213" title="Evan Peters">
Evan Peters

Evan Peters (; * 20. január 1987, St. Louis, Missouri, USA) je americký herec, známy z televízneho seriálu "American Horror Story" (2011 - 2022). 
Detstvo a mladosť.
Peterson sa narodil v St. Louis v štáte Missouri a vyrastal na predmestí Ballwin. Bol vychovávaný v katolíckej viere a navštevoval aj katolícku školu. Má staršieho brata Andrewa a staršiu nevlastnú sestru z otcovej strany Michelle.
V roku 2001 sa Peters s rodinou presťahoval do Grand Blanc v štáte Michigan, kde sa venoval modelingu a navštevoval miestne hodiny herectva. Ako pätnásťročný sa presťahoval so svojou matkou do Los Angeles, aby sa venoval svojej hereckej kariére.
Kariéra.
Jeho prvá herecká rola, bola vo filme "Ako ostrihať Adama", z roku 2004. Hral tiež vo viacerých vedľajších televíznych úlohách. V roku 2011 bol obsadený do televízneho seriálu, "American Horror Story". Vďaka rolám v televíznom seriály, získal Peterson značný úspech. V prvej sérii, stvárnila Tatea Langdona, v druhej sérii stvárnil rolu Kita Walkera, muža neprávom obvineného zo zabitia svojej manželky; táto rola mu vyniesla nomináciu na Satellite Award za najlepšieho herca vo vedľajšej úlohe – seriál, miniséria alebo televízny film.
V roku 2013 si Peters zahral v nezávislom komediálnom filme "Adult World" po boku Johna Cusacka a Emmy Roberts. V roku 2018 sa objavil v televíznom seriály "Pose", ktorý tiež režírovali Brad Falchuk a Ryan Murphy.
Stvárnila jednu z vedľajších úloh v televíznom seriály "WandaVision", z roku 2021. V rovnakom roku, hral aj v televíznom seriály v "Mare z Easttownu", kde za svoj herecký výkon, získal ocenenie Emmy Award. V roku 2022 Peters stvárnil sériového vraha Jeffreyho Dahmera v minisérii Netflix, ktorú vytvoril Ryan Murphy, "Dahmer – Monster: Príbeh Jeffreyho Dahmera".
Súkromný život.
V roku 2012 Peters začal chodiť s herečkou Emmou Roberts, s ktorou sa zoznámil na nakrúcaní filmu "Adult World". V marci 2014 oznámili, že boli zasnúbení a v marci 2019 sa rozišli.

</doc>
<doc id="688216" url="https://sk.wikipedia.org/wiki?curid=688216" title="Ariane 6">
Ariane 6

Ariane 6 je nosná raketa, vyvinutá v rámci vesmírneho programu Európskej vesmírnej agentúry (ESA) ako ďalšia generácia rodiny nosných rakiet Ariane. Predstavuje evolučného nástupcu rakety Ariane 5, prevádzkovanej od roku 1996.
Deklarovanou motiváciou pre vývoj Ariane 6 bolo zníženie nákladov na polovicu (oproti Ariane 5) a zvýšenie kadencie štartov (zo 67 na 11 ročne). Finálny návrh rakety bol zo strany ESA vybraný v decembri 2014 a zahŕňa kombinovaný prvý stupeň s motorom na kvapalné palivá a dvoma (A62) alebo štyrmi (A64) pomocnými blokmi na tuhé palivá (druhou alternatívou bola raketa s prvým stupňom kompletne na tuhé palivá).
Výroba úvodnej 14-kusovej série nosičov bola spustená v roku 2019, inauguračný let, pôvodne plánovaný na rok 2020, bol po sérii odkladov zrealizovaný 9. júla 2024.
S raketami Ariane 6 sa uvažuje okrem iného aj v európskom programe výskumu a využívania Mesiaca.
Inauguračný let.
Na svoj inauguračný let raketa odštartovala z kozmodrómu Kourou vo Francúzskej Guyane 9. júla 2024 o 19:01 UTC (21:01 SELČ).
Druhý stupeň rakety úspešne dosiahol plánovanú nízku obežnú dráhu vo výške približne 600 km a v 65. minúte letu vypustil deväť cubesatov. Plánovaný deorbitačný zážih druhého stupňa a vypustenie návratových puzdier však nebolo zrealizované pre problém s jednou z napájacích jednotiek.
Možnosť bezplatného vynesenia nákladu v rámci tohto inauguračného letu získalo aj Slovensko, Ministerstvom školstva bol oslovený tím, stojaci za družicou GRBAlpha, ktorý príležitosť využil na prípravu jej nasledovníka, 2U cubesatu GRBBeta. Po vypustení cubesatov bolo potvrdené úspešné nadviazanie rádiového kontaktu s družicou.

</doc>
<doc id="688243" url="https://sk.wikipedia.org/wiki?curid=688243" title="Proskuriv">
Proskuriv



</doc>
<doc id="688244" url="https://sk.wikipedia.org/wiki?curid=688244" title="Proskurov">
Proskurov



</doc>
<doc id="688245" url="https://sk.wikipedia.org/wiki?curid=688245" title="Polyfenol">
Polyfenol

Polyfenol je skupina chemických zlúčenín obsiahnutých v rastlinách. Sú charakterizované prítomnosťou viac ako jednej fenolovej jednotky alebo stavebného bloku v molekule. Polyfenol sa všeobecne delí na hydrolyzovateľné taníny (estery kyseliny gallovej a glukózy alebo iných cukrov) a fenylpropanoidy, napríklad lignany, flavonoidy a kondenzované taníny.
Klasifikácia a nomenklatúra.
Delenie polyfenolov na taníny, lignany a flavonoidy je odvodené od variantov jednoduchej polyfenolickej jednotky vychádzajúcich zo šikimátovej metabolickej dráhy sekundárneho metabolizmu rastlín a z klasického delenia založeného na relatívnom význame jednotlivých základných komponentov pre rôzne študované oblasti. Chémia tanínov vychádza z významu kyseliny trieslovej pre kožiarsky priemysel. Ligniny sú späté s chémiou pôdy a rastlinných štruktúr. Flavonoidy sa zaoberá chémia sekundárnych rastlinných metabolitov pre obranu rastlín a chémia farieb kvetov (napr. antokyanínov).
Najviac a najlepšie študovanými polyfenolmi sú flavonoidy, medzi ktoré patria tisíce zlúčenín, okrem iného flavonoly, flavóny, katechíny, flavanóny, antokyanidíny a izoflavonoidy .
Najhojnejšie sa vyskytujúcimi polyfenolmi sú kondenzované taníny, obsiahnuté prakticky vo všetkých skupinách rastlín a tvoriace až 50 % suchej hmotnosti listov. Po celom svete prebehla na nutrične chudobných kyslých pôdach konvergenčná evolúcia rastlinných komunít bohatých na taníny. Taníny boli považované za súčasť obrany rastlín proti bylinožravcom, avšak čoraz viac ekológov teraz poznáva ich význam pre riadenie procesov rozkladu a dusíkového obehu. S rastúcimi obavami z globálneho otepľovania je veľký záujem lepšie pochopiť úlohu polyfenolov ako regulátorov obehu uhlíka, najmä v severných boreálnych lesoch.
Polyfenol sa klasifikuje aj podľa typu a počtu prítomných fenolických subkomponentov. V danom polyfenole môže byť obsiahnutá viac ako jedna subkomponenta.
Fenolické jednotky môžu byť často esterifikované alebo metylované. Možno ich nájsť v dimerizovanom alebo polymerizovanom stave, kedy vzniká nová trieda polyfenolov. Napríklad kyselina ellagová je dimér kyseliny gallovej a tvorí triedu ellagotanínov. Podobne sa katechín a gallokatechín môžu kombinovať a tvoriť červenú zlúčeninu teaflavín, týmto procesom vzniká aj rozsiahla trieda tearubigínov v čaji.
Výskyt v potravinách.
Medzi významné zdroje polyfenolov patria bobuľoviny, čaj, pivo, hrozno (tiež víno ako nápoj), olivový olej, kakao/čokoláda, káva, vlašské orechy, arašidy, borojo, granátové jablko, cezmína paraguajská a ďalšie ovocie a zelenina.
Externý odkaz.
Wine polyphenols vary with age and variety

</doc>
<doc id="688247" url="https://sk.wikipedia.org/wiki?curid=688247" title="Hlavná rola">
Hlavná rola



</doc>
<doc id="688248" url="https://sk.wikipedia.org/wiki?curid=688248" title="Newcastle (Nový Južný Wales)">
Newcastle (Nový Južný Wales)

Newcastle je mesto v štáte Nový Južný Wales v Austrálii. Nachádza sa 116 km severne od Sydney. V roku 2021 mala metropolitná oblasť Greater Newcastle 682 465 obyvateľov a samotné mesto malo 453 515 obyvateľov. To z neho robí druhé najľudnatejšie mesto v Novom Južnom Walese a šieste alebo siedme najľudnatejšie mesto Austrálie.

</doc>
<doc id="688249" url="https://sk.wikipedia.org/wiki?curid=688249" title="Červená skala (vrch v Branisku)">
Červená skala (vrch v Branisku)

Červená skala () je vrch v pohorí Branisko. Leží nad Lačnovom, približne juhozápadne od Lipian. 
Poloha.
Nachádza sa na severovýchodnom okraji Braniska, v geomorfologickom podcelku Smrekovica. Leží v Prešovskom kraji, v okrese Prešov a na katastrálnom území obce Lipovce. Najbližšími sídlami sú severne situovaný Lačnov, východným smerom ležiace Lipovce, juhovýchodným Šindliar a západným obec Vyšný Slavkov.
Opis.
Červená skala leží v rázsoche, ktorá vybieha južným smerom z vrchu Magura (), patriaceho však už do pohoria Bachureň. Hrebeň s masívom od zvyšku Braniska oddeľuje Kopytovská dolina. Východným smerom leží vrch Bučie (), Mindžová () a Petrušova hora (), južným Príkry hrb (), Suchý vrch () a Homôľka (), západným Kravcová (), Boldigaň () a Veľká skala () a severným Bučina (), Magura () a Bachureň (). Západnú časť hrebeňa odvodňuje Kopytovský potok, východnú jeho prítok Kamenný potok, smerujúce do riečky Svinka v povodí Hornádu. Na vrchol nevedie značený turistický chodník. Východné svahy patria do NPR Kamenná Baba. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Braniska, pri priaznivých podmienkach tiež susednú Bachureň, Slanské vrchy, Čiernu horu a Volovské vrchy.
Prístup.
Na vrchol nevedie značená trasa, no južným úbočím vedie žlto značený chodník z Kopytovskej doliny do Lačnovského kaňonu a východným úpätím červeno značený chodník z Lipoviec cez Lačnov do Lačnovského sedla.

</doc>
<doc id="688251" url="https://sk.wikipedia.org/wiki?curid=688251" title="Univerzita al-Azhar">
Univerzita al-Azhar

Univerzita al-Azhar je univerzita, ktorá bola založená pri mešite al-Azhar nachádzajúcej sa v Káhire. 
Názov "al-Azhar" znamená „Žiariaca mešita“. Mešitu založil generál Džauharom v roku 970 ako piatkovú mešitu novozaloženého mesta al-Qáhira. Samotná škola (madrasa) vznikla v roku 988 a je to zrejme najstaršia kontinuálne existujúca vysoká škola na svete (býva uvádzaná ako univerzita, čo je ale špecifický druh inštitúcie pochádzajúcej z európskeho stredoveku a pre ktorý je charakteristická akademická sloboda a všeobecné vzdelanie, t. j. poskytovanie vzdelania vo všetkých hlavných odboroch ľudského poznania). Univerzita je známa ako najprestížnejšia univerzita pre islamský svet. Okrem vysokoškolského vzdelávania al-Azhar dohliada na národnú sieť škôl s približne dvoma miliónmi študentov. Od roku 1996 bolo k univerzite pridružených viac ako 4 000 vzdelávacích inštitútov v Egypte.
Štúdium na univerzite.
Univerzita bola založená v roku 970 alebo 972 Fátimovským kalifátom ako centrum islamského učenia. Študenti podrobne študovali Korán a islamské právo spolu s logikou, gramatikou a rétorikou. Dnes je hlavným centrom arabskej literatúry a islamskej vzdelanosti vo svete. V roku 1961 boli do jeho učebných osnov pridané ďalšie nenáboženské predmety. Do roku 1961 tu bola vyučovaná iba teológia, islamské vedy, islamské právo a arabčina. Dnes tu sú aj rôzne fakulty prírodných a spoločenských vied. Každý študent študujúci niektorý zo svetských odborov musí zároveň navštevovať aj prednášky z teológie a islamského práva. Z oboch týchto odborov tiež skladá skúšky.
Na prijatie na štúdium je potrebné maturitné vysvedčenie na niektorej z al-azharských stredných škôl, ktoré sa nachádzajú po celom Egypte. Študenti zo zahraničia musia najskôr navštevovať rok trvajúci prípravný kurz, počas ktorého sa učia arabčinu, angličtinu a islamské vedy.
Historicky pozostávala akademická obec univerzity z prívržencov rôznych názorových smerov islamu. Zastúpené boli teologické školy al-Ashari a al-Maturidi. Univerzita má dlhú tradíciu výučby všetkých štyroch škôl sunnitskej islamskej jurisprudencie (Hanafi, Maliki, Shafi a Hanbali). Hlavný mufti každého myšlienkového smeru pôsobil ako dekan zodpovedný za učiteľov a študentov v tejto skupine. Za čias Osmanov sa dekan Hanafi dostal do pozície "primus inter pares". Akademická obec tiež zahŕňala členov siedmich hlavných súfijských rádov. Al-Azhar sa stavala antagonisticky vzťah voči wahhábizmu.
Modernizácia.
Počas vlády egyptského prezidenta Džamála Abd an-Násira v roku 1961 bola al-Azhar obnovená ako univerzita, pričom sa pod ňu po prvýkrát začlenila široká škála svetských fakúlt ako obchodná, ekonomická, farmaceutická, lekárska, inžinierska a poľnohospodárska fakulta. Predtým "Encyklopédia islamu" klasifikuje al-Azhar rôznym spôsobom ako madrasu, centrum vyššieho vzdelávania a od 19. storočia náboženskú univerzitu, ale nie ako univerzitu v plnom zmysle slova. V tom istom roku bola pridaná aj islamská ženská fakulta.
Mešita al-Azhar.
Mešitu al-Azhar nazýval západný svet „Vatikán islamu“, pretože za doby Fátimovcov tu boli položené základy šiitskej viery a v čase Saladina sa naopak stala centrom ortodoxného sunnitského učenia. Univerzita prináleží k mešite al-Azhar, ktorá je prístupná pre všetkých. Mešita al-Azhar (arabsky: الجامع الأزهر, romanizované: "al-Jāmiʿ al-ʾAzhar"), známa jednoducho ako al-Azhar, bola prvá mešita založená v meste, ktoré si nakoniec vyslúžilo prezývku „Mesto tisícov minaretov“. Predpokladá sa, že pochádza z az-Zahrāʾ (čo znamená „žiariaci“), titulu udeleného Fatime, dcére Mohameda.

</doc>
<doc id="688252" url="https://sk.wikipedia.org/wiki?curid=688252" title="Rudolf Pilfousek">
Rudolf Pilfousek

Rudolf Pilfousek (* 2. január 1899, Habartice, Rakúsko-Uhorsko – † 5. marec 1980, Erlangen, Nemecko) bol vojak, dôstojník delostrelectva, plukovník generálneho štábu. Ako dôstojník slovenskej armády na východnom fronte velil najskôr Rýchlej skupine a najskôr aj Zaisťovacej divízii. Aktívne presadzoval úzku slovenskú spoluprácu s Nemeckom. V roku 1944 sa stal príslušníkom nemeckých Schutzstaffel (SS).
Pôvod a mladosť.
Rudolf Pilfousek bol pôvodom etnický Nemec pochádzajúci z českých oblastí, pre ktoré sa ujal názov Sudety. Po absolvovaní štyroch tried meštianskej školy nastúpil do školy pre kadetov v Traiskirchene (dnešné Rakúsko). V roku 1918 krátko pôsobil na talianskom fronte.
V ozbrojených silách Česko-slovenska.
1. januára 1919 vstúpil do československej armády, kde pôsobil ako nižší dôstojník batérie, neskôr učiteľ, prednosta oddelení štábu brigády pri delostreleckých jednotkách v Chebe, v Stříbre neskôr v Bratislave, v Plzni, Olomouci, v Spišskej Novej Vsi. Medzitým absolvoval aplikačnú školu delostrelectva v Olomouci, ako aj iné kurzy a od 1. októbra 1929 – do 30. septembra 1932 aj Vysokú školu vojenskú v Prahe.
V čase septembrovej mobilizácie v roku 1938 pôsobil ako náčelník štábu 6. divízie v Pohořeliciach. 7. októbra 1938 bol na základe Mníchovskej dohody ako príslušník nemeckej národnostnej menšiny prepustený z vojenskej činnej služby bez ponechania dovtedajších hodností (podľa vládneho nariadenia z toho istého dňa).
V slovenských ozbrojených silách.
Po vzniku Slovenského štátu mali aj slovenskí Nemci slúžiť v slovenskej armáde, ktorá v prvých mesiacoch po odsune vojakov a dôstojníkov českej národnosti vykazovala akútny nedostatok dôstojníkov. Pilfousek vstúpil do slovenskej armády a od 1. septembra 1939 sa zúčastnil poľného ťaženia proti Poľsku ako veliteľ delostrelectva a technický poradca štábu na slovenskom armádnom veliteľstve Bernolák. 20. 10. 1939 bol pričlenený k inšpektorátu slovenskej brannej moci pre otázky delostrelectva a výcviku.
V dôsledku reorganizácie armády sa 30. septembra 1940 stal veliteľom 2. divízie v Prešove. Od 1. septembra 1941 bol veliteľom VVŠ v Bratislave. 1. marca 1942 sa stal veliteľom 2. divíznej oblasti v Prešove. 3. V novembri 1943 sa postavil na čelo Výcvikového veliteľstva obrany proti lietadlám pri Veliteľstve pozemného vojska v Banskej Bystrici, na prelome januára a februára 1944 sa stal veliteľom opevňovacích prác v Prešove. V súvislosti s vytvorením Východoslovenskej armády bolo jeho úlohou vybudovanie opevnení na severovýchodných hraniciach Slovenska. 8. mája 1944 bol zároveň opätovne vymenovaný za veliteľa 2. divíznej oblasti.
Vo vojne proti ZSSR.
Po vypuknutí vojny proti ZSSR bol 24. júna 1941 Pilfousek menovaný sa veliteľa Rýchlej skupiny (7. júla reorganizovanej na Rýchlu brigádu) prekročil so svojou jednotkou slovenské hranice a zapojil sa do ťaženia po boku nemeckej armády. So svojou jednotkou bojoval v prvej línii, najskôr na rieke San a potom aj počas krvavej bitky pri Lypovci 22. júla 1941. Veliteľ Armádnej skupiny a súčasne hlavný vojenský veliteľ Ferdinand Čatloš považoval bitku za neúspech a vinil z toho Pilfouska. Ten zase obviňoval svojich vojakov, medzi ktorými nebol pre svoj povýšenecký postoj a údajné používanie češtiny veľmi obľúbený, zo zbabelosti a neschopnosti. 
Po bitke došlo k reorganizácii celej armádnej skupiny a Pilfousek sa koncom augusta 1941 vrátil na Slovensko.
V tomto období sa Pilfousek vyprofiloval na dôstojníka oddaného nemecko-slovenskej vojenskej spolupráci. V auguste 1942 bol menovaný za veliteľa Zaisťovacej divízie, ktorá v tom čase pôsobila na severnej Ukrajine a v južnom Bielorusku a opätovne odišiel do poľa.
Pilfousek vystupňoval prieskumnú, vyčisťovaciu, trestnú a represívnu činnosť divízie. Kritizoval veliteľa 101.pešieho pluku pplk. pech, Martina Palkoviča za malú aktivitu až dokonca pasivitu v boji proti partizánom a dával mu za vzor 102. peší pluk, ktorý si vo viacerých prípadoch počínal brutálne. Ako prívrženec ľudáckeho režimu a vojny proti ZSSR sa Pilfousek dostal do konfliktu aj s antifašisticky nastaveným veliteľom priezvednej skupiny pplk. Jaroslavom Kmicikievičom. Ako Palkoviča, tak aj Kmicikieviča nechal v septembri 1942 odvolať z ich funkcií. 
Pri trestných výpravách proti partizánom mohol Pilfousek okrem vlastných vojakov využívať aj asi 300 ukrajinských milicionárov a približne 530 kozákov, Zaisťovaciu divíziu posilnila čata siedmich tankov LT vz. 40.
Dňa 8. novembra 1942 podniklo velenie divízie trestnú výpravu na mesto Lojev, ktorý začiatkom novembra 1942 obsadili sovietski partizáni. Výprava sa však skončila zle. Slovenská útočná skupina zložená zo štyroch obrnených automobilov OA vz. 30 a niekoľkých nákladných automobilov s pechotou vpadla do pripravenej pasce. Dva obrnené automobily boli po náhlom delostreleckom prepade zapálené a ďalší poškodený. Partizáni odrezali hlavný slovenský voj a po zmätenom ústupe nechali Slováci na bojisku 25 mŕtvych a 15 ranených.. Dňa 14. novembra 1942 sa plk. Pilfousek zúčastnil v Chojnikách pohrebu lojevských obetí a nocoval tam. V ten deň boli Chojniki prepadnuté partizánskym oddielom plk. Saburova. Útok bol s ťažkými stratami partizánov odrazený a Zaisťovacia divízia zvíťazila v prvej otvorenej bitke o mesto so silnou partizánskou brigádou.
Na Slovensko sa Pilfousek vrátil v auguste 1943.
Porušenie ženevských konvencií.
S Rudolfom Pilfouskom je spojený aj prvý prípad porušenia medzinárodného práva Slovákmi. V lete 1941 po začiatku invázie do Sovietskeho zväzu zajali vojaci Rýchlej skupiny prvých dvoch sovietskych vojakov. Jeden z nich, prezlečený do civilu, bol po výsluchu usvedčený z diverznej činnosti a na rozkaz Pilfouska zastrelený.
V ozbrojených silách Nemecka.
V auguste 1944 vstúpil Pilfousek do nemeckého Schutzstaffel - SS.
Pred postupujúcim frontom ušiel zo Slovenska a jeho ďalší osud nie je známy.

</doc>
<doc id="688254" url="https://sk.wikipedia.org/wiki?curid=688254" title="Depo Krasňany">
Depo Krasňany

Depo Krasňany je depo v Bratislave, v mestskej časti Rača, v lokalite Krasňany, ktorú prevádzkuje DPB. Depo je 1. prevádzky - divízie Elektrobusy (1DPA; všetky autobusy (okrem elektrobusov) boli premiestnené do Depa Trnávka) a 2. prevádzky - divízie Električky (2DPE). Z depa sú vypravované električkové a autobusové linky, pričom na autobusové sú nasadzované len elektrobusy typu SOR EBN 8 a SOR NS 12.
Vypravované linky (07.2025):
Vozidlový park.
Vo vozidlovom parku Vozovne Krasňany sa nachádzajú 3 typy električiek a dva typy elektrobusov, ktoré denne vypravuje:
Rekonštrukcia.
Depo Krasňany prešlo v rokoch 2023 – 2025 rozsiahlym technickým a environmentálnym modernizačným zásahom, ktorý zásadne zvýšil jeho kapacitu, ekologickosť aj technické možnosti. Počas rekonštrukcie bolo depo úplne mimo prevádzky a všetky vozidlá boli deponované v Depe Jurajov dvor.

</doc>
<doc id="688255" url="https://sk.wikipedia.org/wiki?curid=688255" title="Their Satanic Majesties Request">
Their Satanic Majesties Request

Their Satanic Majesties Request je šiesty britský a ôsmy americký štúdiový album britskej rockovej skupiny the Rolling Stones vydaný 8. decembra 1967.
Album znamenal úplné odbočenie od klasického blues rockového štýlu, ktorým bola kapela dovtedy známa. Žánrovo spadá pod psychedelickú hudbu a popri nahrávaní skupina experimentovala s rôznymi vtedy nezvyčajnými hudobnými nástrojmi ako mellotron alebo theremin. Použité boli tiež rôzne ázijské a africké nástroje. 
Od kritikov dostal "Their Satanic Majesties Request" zmiešané hodnotenia. Mnoho z nich ho pokladalo iba za horšiu kópiu albumu "Sgt. Pepper's Lonely Hearts Club Band" od kapely Beatles, ktorý bol vydaný v júni rovnakého roku, no s postupom času naň začali byť kritici menej prísni. Spevák kapely Mick Jagger a gitarista Keith Richards sa o albume zvyknú vyjadrovať negatívne a pokladajú ho za jeden zo svojich slabších momentov.
Zoznam skladieb.
Autormi všetkých skladieb sú Mick Jagger a Keith Richards okrem "In Another Land", ktorej autorom je Bill Wyman.

</doc>
<doc id="688257" url="https://sk.wikipedia.org/wiki?curid=688257" title="43. samostatná delostrelecká brigáda">
43. samostatná delostrelecká brigáda

43. samostatná delostrelecká brigáda hajtmana Tarasa Triasyla (ukrajinsky: 43-тя окрема артилерійська бригада гетьмана Тараса Трясила) je delostrelecká brigáda Ukrajinských ozbrojených síl so základňou v malej ukrajinskej obci Divyčky v Kyjevskej oblasti. Nesie meno po hajtmanovi Tarasovi Triasylovi. Brigáda bola sformovaná na počiatku kofliktu na východe Ukrajiny na jeseň 2014 roku.
História.
V októbri 2017 bol za veliteľa 43. brigády vymenovaný plukovník Oleh Dorochov, ktorý do vtedy pôsobil ako zástupca veliteľa v 44. samostatnej delostreleckej brigáde.
14. októbra 2020 prezident Ukrajiny Volodymyr Zelenskyj udelil 43. samostatnej delostreleckej brigáde čestný názov po hajtmanovi Tarasovi Triasylovi.
Od roku 2020 je veliteľom brigády Oleh Ševčuk, ktorý bol prezidentom Ukrajiny vyznamenaný Radom Bohdana Chmelnického III. stupňa v apríli 2022.
Vybavenie.
Vybavenie 43. brigády sa odlišuje od iných brigád svojou špecializáciou na ťažkú techniku. Vybavenie brigády z veľkej časti tvoria 203 mm samohybné húfnice 2S7 Pion, ktorými disponujú všetky 4 divizióny/prápory tejto brigády.

</doc>
<doc id="688262" url="https://sk.wikipedia.org/wiki?curid=688262" title="Vyhliadková veža na Devínskej Kobyle">
Vyhliadková veža na Devínskej Kobyle

Vyhliadková veža na Devínskej Kobyle je rozhľadňa, ktorá sa nachádza na rovnomennom vrchu v mestskej časti Devínska Nová Ves v Bratislave.
Parametre veže.
Vežu tvorí 21,26 metrov vysoká priestorová oceľová konštrukcia, ktorá má konzolové vyloženia troch vyhliadkových terás vo výške , a . Hmotnosť konštrukcie je a počet schodov 112. Projekt z dielne spoločnosti Architekti Šebo Lichý realizoval Ingsteel a investorom bola mestská časť Devínska Nová Ves.
Pri vhodných podmienkach je z veže možné vidieť napríklad vrch Záruby, Zobor, Pálavské vrchy aj Schneeberg, mesto Stupava, Senec, Hainburg, Marchegg, Wolfsthal no aj Viedeň, Trojmedzie (SK, AT, HU), Neziderské jazero, Letisko M. R. Štefánika aj Schwechat, Slavín, Bratislavský hrad, hrad Devín, Pajštún, Schloss Hof, Carnuntum a iné.
Dopravné spojenie.
Z Devínskej Novej Vsi:
Z Devína:
Z Dúbravky:

</doc>
<doc id="688263" url="https://sk.wikipedia.org/wiki?curid=688263" title="Čierna ovca, biela vrana">
Čierna ovca, biela vrana

Čierna ovca, biela vrana je štúdiový album slovenského speváka Pavla Hammela a skupiny Prúdy. Tento album vydalo v roku 1985 hudobné vydavateľstvo Opus. Autorom textov všetkých piesní na albume je Boris Filan, autormi hudby sú: Pavol Hammel, Ján Lauko a Martin Karvaš. V tejto novej verzii skupiny Prúdy ako gitarista s kapelou spolupracoval Andrej Šeban a na klávesové nástroje okrem Jána Lauka hral aj Martin Karvaš. Medzi známejšie nahrávky patria: „Dievčenské denníky“, „Papierové lásky“, či pocta režisérovi Jánovi Roháčovi s názvom „Správny chlap“.

</doc>
<doc id="688266" url="https://sk.wikipedia.org/wiki?curid=688266" title="Marcha Granadera">
Marcha Granadera



</doc>
<doc id="688269" url="https://sk.wikipedia.org/wiki?curid=688269" title="Peter Martinček">
Peter Martinček

Peter Martinček môže byť:

</doc>
<doc id="688273" url="https://sk.wikipedia.org/wiki?curid=688273" title="Styppax">
Styppax

Styppax () bol grécky sochár v 5. stor. pred Kr.
Styppax bol sochár (bronziar) z ostrova Cyprus, ktorý emigroval do Atén pravdepodobne po vojne Aténčanov s Peržanmi na Cypre v rokoch 450/49 pred Kr. Podľa Plínia bol autorom bronzovej votívnej sochy mladého muža zv. "Splanchnoptés", zobrazeného ako opeká „vnútornosti“ ("σπλάγχνα – splanchna, doslova vnútornosti") obetného zvieraťa, postavenej pri svätyni Minervy (Atény) na aténskej Akropole. Plínius zaznamenal, že túto sochu venoval aténsky politik Perikles ako votívny dar bohyni Aténe, za to, že mu vo sne poradila, ako uzdraviť jeho obľúbeného otroka, ktorý sa počas výstavby chrámu (zrejme Parthenónu) na akropole, po páde z výšky vážne zranil.
Plutarchos o tom uvádza: „"Jeden z jeho umelcov, najaktívnejší a najhorlivejší zo všetkých, stratil pôdu pod nohami a spadol z veľkej výšky a ležal v žalostnej situácii, z ktorej lekári zúfali. Perikles bol z toho veľmi sklamaný, ale bohyňa (Aténa) sa mu zjavila vo sne a predpísala mu liečebný postup, ako muža rýchlo a ľahko vyliečiť. Na pamiatku toho dal postaviť bronzovú sochu pre Aténu Hygieiu na akropole pri jej oltári, ktorá tam, ako sa hovorí, stála predtým."“ 
Vlysy a štíty Parthenónu boli dokončené okolo roku 438 pred Kr.. Táto socha bola preto zhotovená pravdepodobne po tomto roku. Námet sochy mladého muža, ktorý prichádza na obetu a rozdúchava oheň, sa zdá byť blízky výtvorom Lykia, syna sochára Myróna. Styppax bol teda pravdepodobne sochár blízky prostrediu Myróna (je možné, že sa učil v jeho dielni).

</doc>
<doc id="688274" url="https://sk.wikipedia.org/wiki?curid=688274" title="Švajpolt Fiol">
Švajpolt Fiol



</doc>
<doc id="688275" url="https://sk.wikipedia.org/wiki?curid=688275" title="Švajpolt Feol">
Švajpolt Feol



</doc>
<doc id="688276" url="https://sk.wikipedia.org/wiki?curid=688276" title="Sebald Vehl">
Sebald Vehl



</doc>
<doc id="688277" url="https://sk.wikipedia.org/wiki?curid=688277" title="Sebald Vayl">
Sebald Vayl



</doc>
<doc id="688278" url="https://sk.wikipedia.org/wiki?curid=688278" title="Sveboldus Fiol">
Sveboldus Fiol



</doc>
<doc id="688279" url="https://sk.wikipedia.org/wiki?curid=688279" title="Otto Hirschfeld">
Otto Hirschfeld

Otto Hirschfeld

</doc>
<doc id="688282" url="https://sk.wikipedia.org/wiki?curid=688282" title="András Kappanyos">
András Kappanyos

András Kappanyos (* 10. október 1962, Budapešť, Maďarsko) je maďarský literárny vedec, umelecký prekladateľ, univerzitný profesor. Vo svojej kultúrno-vedeckej práci sa zameriava na modernu, na jazykové poznatky klasickej avantgardy, ako aj na životné diela Lajosa Kassáka, Jamesa Joyca a T.S. Eliota. Jazykové tradície moderny analyzuje prostredníctvom vývoja básnických žánrov od Drydena po súčasnú popovú poéziu. Je priekopníkom prekladovej vedy v Maďarsku v oblasti kultúry, zároveň je vzdelaným výskumníkom a citlivým umeleckým prekladateľom literárnych textov.
Je vedecký radca Inštitútu literárnej vedy výskumnej siete Loránda Eötvösa (v minulosti Ústav literárnej vedy Maďarskej akadémie vied), zástupca riaditeľa, vedúci oddelenia Modernej maďarskej literatúry, šéfredaktor "Literatury", profesor Inštitútu maďarského jazyka a literárnej vedy na Univerzite v Miškolci, vedúci Kultúrnej prekladovej vedy na Doktorandskej škole literárnych vied, v rokoch 20152016 bol profesorom Ranki Chair na Indiana University Bloomington.
Kariéra.
Jeho prax v umeleckom preklade sa stretla s veľkou podporou a priateľským prostredím na legendárnych seminároch Lászlóa Latora na Univerzite Loránda Eötvösa (ELTE). Svoju kariéru pedagóga dejín literatúry začal na Univerzite v Pécsi v roku 1990 na katedre, ktorú viedol Ernő Kulcsár Szabó. Vďaka štipendiu od Georga Sorosa strávil jeden rok ako postgraduálny hosťujúci poslucháč na Oxford University, v roku 1996 získal titul PhD. v programe English Literature na univerzite ELTE, habilitoval, je tiež akademický doktor, dizertáciu o translatológii obhájil v roku 2015.

</doc>
<doc id="688283" url="https://sk.wikipedia.org/wiki?curid=688283" title="Louise Glück">
Louise Glück



</doc>
<doc id="688284" url="https://sk.wikipedia.org/wiki?curid=688284" title="Louise Elisabeth Glück">
Louise Elisabeth Glück



</doc>
<doc id="688285" url="https://sk.wikipedia.org/wiki?curid=688285" title="Suchý hrb">
Suchý hrb

Suchý hrb () je vrch v pohorí Branisko. Leží nad Dúbravou, približne východne od Spišského Podhradia. 
Poloha.
Nachádza sa v strednej časti Braniska, v geomorfologickom podcelku Sľubica. Leží v Prešovskom kraji, v okrese Levoča a na katastrálnom území obce Dúbrava. Najbližším sídlom je na západnom úpätí situovaná obec Dúbrava, severozápadne ležia Harakovce a Korytné, východným smerom Široké a Víťaz a juhozápadným Vojkovce a Slatvina.
Opis.
Suchý hrb leží v hlavnom hrebeni, vedúcom zo sedla Branisko južným smerom na Sľubicu (). Severne sa nachádza sedlom Humence oddelený vrch Rajtopíky (), no tiež Rudník (), Patria () a Zvolanská (), východne leží Brezová (), južným smerom Zadný Moravec (), Sľubica () a Turnisko () a západným Kozia hora (), Dreveník (), Spišský hradný vrch () so Spišským hradom a Chochol (). Masív patrí do povodia rieky Hornád, kde vodu odvádza zo severovýchodnej časti riečka Svinka a zo západnej Žehrica a potok Oľšavec. Na vrchol nevedie značený turistický chodník. 
Výhľady.
Vrchol pokrýva súvislý, miestami však riedky lesný porast, ktorý umožňuje obmedzený rozhľad. Z vhodných lokalít je tak možné pozorovať Hornádsku kotlinu, no najmä okolité vrcholy Braniska, pri priaznivých podmienkach tiež Volovské vrchy, Slovenský raj, východnú časť Nízkych Tatier, Vysoké a Belianske Tatry, Levočské vrchy, Čergov, Šarišskú vrchovinu a Čiernu horu.
Prístup.
Na vrchol nevedie značená turistická trasa, no východným úbočím prechádza traverzom zeleno značená trasa z priesmyku Branisko južným smerom na Sľubicu. V blízkom sedle Humence sa na túto trasu pripája aj modrá značka z Dúbravy.

</doc>
<doc id="688287" url="https://sk.wikipedia.org/wiki?curid=688287" title="Blues Band Joža „Barryho” Barinu">
Blues Band Joža „Barryho” Barinu



</doc>
<doc id="688289" url="https://sk.wikipedia.org/wiki?curid=688289" title="Jozef Horváth (kňaz)">
Jozef Horváth (kňaz)

Jozef Horváth (* 19. február 1819, Socovce – † 2. máj 1906, Martin) bol slovenský národovec a evanjelický farár. Otec Cyrila Horvátha, starý otec Ivana Horvátha, prastarý otec Ivana Horvátha ml.
Rodina.
otec: Matúš Horváth, zeman
matka: Zuzana, rod. Duchajová
manželky: Mária, rod. Lilgová (1830-1853); Mária, rod. Thomková (1834-1909)
deti: 
Životopis.
Narodil v Socovciach ako siedme z  deviatich detí v rodine, ktorá v roku 1633 získala šľachtický titul od panovníka Ferdinanda II. Navštevoval ľudovú školu vo svojej rodnej obci, latinskú školu Nationale institutum hungaricum v Necpaloch a od r. 1834 gymnázium v Rožňave. Teológiu študoval v Bratislave a Halle spolu s Andrejom Sládkovičom a Jánom Kalinčiakom.
Jozef Horváth patril od svojej mladosti k popredným osobnostiam slovenského národného života. Počas štúdia na bratislavskom lýceu bol členom a knihovníkom Ústavu reči a literatúry česko-slovanskej. Organizoval a hral ochotnícke divadlo a v tejto činnosti pokračoval aj v neskoršom období svojho života. Od začiatku jeho pôsobenia v Martine bola evanjelická fara miestom stretnutí národných buditeľov. Za podporu revolúcie 1848-49 bol aj uväznený, ale podarilo sa mu utiecť. Hovorí o tom podrobne vo svojom životopise, z ktorého časť pod názvom "„Rozpomienky z revolučných rokov 1848 – 49“" vyšla v roku 1947 knižne v Nakladateľstve Obroda s predslovom Andreja Mráza.
Pričinením Jozefa Horvátha sa v porevolučných rokoch stal Martin centrom slovenskej kultúry a vzdelanosti. Za účasti popredných národovcov pomohol pripraviť Slovenské národné zhromaždenie, ktoré sa uskutočnilo 6. a 7. júna 1861 a prijalo na nádvorí evanjelického kostola Memorandum národa slovenského. Na úvod zhromaždenia sa uskutočnili služby Božie, na ktorých kázal práve Jozef Horváth a to počas nepriaznivého počasia memorandové zhromaždenie rokovalo priamo v martinskom evanjelickom chráme. Na návrh a pozvanie J. Horvátha v roku 1863 prišiel do Martina Karol Kuzmány a pôsobil tu do svojej smrti v r.1866. Práve martinský ev. zbor mu umožnil na základe cisárskeho patentu z roku 1859 vykonávať funkciu superintendenta (biskupa) patentálnej (slovenskej) evanjelickej superintendencie a v národe pôsobiť aj ako 1. podpredseda Matice slovenskej.
J. Horváth stál taktiež pri počiatkoch slovenského ekumenizmu a spolupráce medzi slovenskými evanjelikmi a katolíkmi. Dôkazom toho je, že pred zakladajúcim valným zhromaždením Matice slovenskej dňa 4. 8.1863 sa uskutočnili bohoslužby v evanjelickom kostole za účasti katolíckeho duchovenstva.
Prvá budova Matice slovenskej bola postavená v rokoch 1864 – 65 z peňazí získaných v celonárodnej zbierke, ktorú organizačne zabezpečovala cirkev. V neposlednom rade sa Jozef Horváth pričinil o založenie a obdivuhodné  fungovanie jedného z prvých troch slovenských gymnázií (1867-1875). Toto gymnázium bolo patronátnym gymnáziom martinského evanjelického zboru. Martinskí cirkevníci sa starali o hmotné zabezpečenie školy a o. i. finančne podporovali štúdium študentov z chudobných rodín, čo bolo na tú dobu nevídané. Po násilnom zatvorení gymnázia J. Horváth neúspešne inšpiroval mnohé úsilia o jeho obnovenie. Keď v roku 1872 vznikol ochotnícky divadelný súbor "Slovenský spevokol", ktorý suploval funkciu neexistujúceho národného divadla a združoval ľudí zo všetkých spoločenských vrstiev, stal sa jeho aktívnym členom.
Evanjelický kostol v Martine za svoju súčasnú podobu vďačí J. Horváthovi, pretože sa pričinil o generálnu prestavbu chrámu: v r. 1885 bola postavená murovaná veža, v roku 1895 boli zdvihnuté múry chrámu, zväčšené okná, vyhotovená nová betónová klenba, postavené nové chóry a pristavená sakristia. Roku 1903 zbor nadobudol nový oltár, kazateľňu, krstiteľnicu a organ. V období maďarizácie sa J. Horváth stal tŕňom v oku cirkevnej vrchnosti. V roku 1894 bol pozbavený seniorstva a vo vykonštruovanom procese odsúdený na vysokú peňažnú pokutu.
Zaujímavosti.
Svetozár Hurban prišiel v roku 1878 do Martina ako redaktor Národných novín. Bol vtedy čerstvo ženatý a nasťahoval sa do domu J. Horvátha, ktorý bol dlhoročným priateľom jeho otca Jozefa Miloslava Hurbana. V tomto dome ostal bývať až do svojej smrti v auguste 1916, čiže celých 38 rokov. 
Píše o tom spisovateľ Jaroslav Rezník st. vo svojej knihe "Túry do literatúry": "„Svetozár Hurban Vajanský veľmi rád obedúval na verande tohto domu. No a pretože jeho myseľ bola večne pohrúžená do myšlienok, často mu na um zišlo vtipné štvorveršie, aforizmus alebo iná, väčšinou ironicky a humorne naladená myšlienka, ktorú bolo treba zachovať. A tak vytiahol ceruzu, pootočil sa a na stenu verandy pribudol ďalší záznam. Napríklad tento: Jesenný vietor už viničom vanie,/ pomysli, človeče, na umieranie./ A vinobranie.""

</doc>
<doc id="688292" url="https://sk.wikipedia.org/wiki?curid=688292" title="Verejná lyrika">
Verejná lyrika

Verejná lyrika je štúdiový album slovenského speváka Pavla Hammela a skupiny Prúdy. Tento album vydalo v roku 1987 hudobné vydavateľstvo Opus. 
Autorom textov všetkých piesní na albume je Boris Filan, autormi hudby sú: Pavol Hammel, Ján Lauko a Martin Karvaš. Aj v tejto skupine Prúdy s kapelou spolupracoval Andrej Šeban, klávesové nástroje okrem Jána Lauka a Martina Karvaša nahrával aj Svaťo Juřík. Medzi známejšie nahrávky patria: „Najlepšie dievča na svete“, „Zbierka bývalých lások“, či pieseň „Žijem rád“.

</doc>
<doc id="688298" url="https://sk.wikipedia.org/wiki?curid=688298" title="Hydroxyškoricová kyselina">
Hydroxyškoricová kyselina

Hydroxyškoricová kyselina (hydroxycinnamatová) je skupina aromatických karboxylových kyselín patriacich medzi fenylpropanoidy, ktoré majú kostru C6–C3. Ide o hydroxyderiváty kyseliny škoricovej.
Príklady.
Ku kyselinám, ktoré vznikajú ako fytochemikálie v rastlinách, a môžu sa preto vyskytovať v potravinách, patrí napríklad:

</doc>
<doc id="688299" url="https://sk.wikipedia.org/wiki?curid=688299" title="Všetko je inak">
Všetko je inak

Všetko je inak je štúdiový album, ktorý je výsledkom slovenského speváka Pavla Hammela, hráča na klávesové nástroje, Mariána Vargu a textára Kamila Peteraja. Tento album vydalo v roku 1989 hudobné vydavateľstvo Opus.

</doc>
<doc id="688302" url="https://sk.wikipedia.org/wiki?curid=688302" title="Kyselina chromotropová">
Kyselina chromotropová

Kyselina chromotropná je chemická zlúčenina so vzorcom C10H4(OH)2(HSO3)2.
Môže sa použiť ako činidlo pri kvantitatívnom stanovení herbicídu kyseliny 2,4-dichlórfenoxyoctovej (2,4-D).
Kyselina chromotropná sa tiež používa na testovanie prítomnosti formaldehydu. Užitočnosť tohto činidla pri kvantitatívnom stanovení je tvorba červeného sfarbenia (vrchol pri vlnovej dĺžke 580 nm), keď kyselina chromotropná v 50 % kyseline sírovej reaguje s formaldehydom. Sfarbenie je špecifické pre tento aldehyd a nevyrába sa z iných organických látok, ako sú iné aldehydy, ketóny a karboxylové kyseliny. NIOSH Formaldehydová metóda č. 3500 je referenčný analytický štandard, ktorý používa kyselinu chromotropnú.

</doc>
<doc id="688305" url="https://sk.wikipedia.org/wiki?curid=688305" title="Severodoneck">
Severodoneck



</doc>
<doc id="688308" url="https://sk.wikipedia.org/wiki?curid=688308" title="Lischimstroj">
Lischimstroj



</doc>
<doc id="688319" url="https://sk.wikipedia.org/wiki?curid=688319" title="Veľká cena Japonska 2022">
Veľká cena Japonska 2022

Veľká cena Japonska 2022 (angl. Formula 1 Honda Japanese Grand Prix 2022) sa uskutočnila 9. októbra 2022 na pretekárskom okruhu Suzuka International Racing Course v japonskej Suzuke. Boli to osemnáste preteky sezóny 2022 Majstrovstiev sveta Formule 1 a prvá Veľká cena Japonska od roku 2019, potom ako predchádzajúce dva ročníky boli zrušené kvôli pandémii koronavírusu. Max Verstappen si víťazstvom na tejto Veľkej cene predčasne zaistil svoj druhý titul Majstra Sveta Jazdcov.
Pred Veľkou cenou oznámil tím Alpine, že sa Pierre Gasly od sezóny 2023 stane členom francúzskeho tímu. Nahradí Fernanda Alonsa, ktorý tím opúšťa, a stane sa tímovým kolegom Estebana Ocona. Jeho nástupcom v AlphaTauri bude Nyck de Vries, ktorý tak absolvuje svoju premiéru ako stály jazdec; na Veľkej cene Talianska už zastúpil Alexandra Albona, ktorý zo zdravotných dôvodov nemohol preteky absolvovať. Daniel Ricciardo následne potvrdil, že v roku 2023 nebude pretekať vo Formule 1.
Verstappen viedol pred pretekmi v priebežnom poradí jazdcov pred Charlesom Leclercom a Sergiom Pérezom.
Priebeh kvalifikácie.
Max Verstappen získal Pole Position. Charles Leclerc skončil druhý a Carlos Sainz tretí.
Priebeh pretekov.
Jazdec Red Bullu Verstappen vyhral preteky pred svojím tímovým kolegom Sergiom Pérezom a Charlesom Leclercom na Ferrari. Kvôli extrémne silnému dažďu sa Veľká cena konala približne len na polovičnú vzdialenosť obvyklej dĺžky pretekov. Keďže bol za to napriek tomu udelený plný počet bodov, si Max Verstappen predčasne zabezpečil svoj druhý titul majstra sveta; vďaka tomuto výsledku získal nedostihnuteľný náskok v poradí jazdcov.
Výsledky.
Kvalifikácia.
Poznámky:
Preteky.
Poznámky:

</doc>
<doc id="688323" url="https://sk.wikipedia.org/wiki?curid=688323" title="Sociálne učenie">
Sociálne učenie

Sociálne učenie je proces osvojovania si žiadúcich sociálnych noriem, vedomostí, návykov, postojov a dispozícií k príslušným spoločenským úlohám a dotváranie osobnostných rysov. Ako prví sa týmto procesom začali zaoberať vývinoví psychológovia. Vypozorovali, že hneď po narodení sa u jedinca objavuje silná motivácia imitovať správanie dospelých. Hlavný smer, ktorý mal zásadný vplyv na vývoj chápania sociálneho učenia, bol behaviorizmus.
Úvod.
Ide o učenie sa spoločenských úloh. Preto je sociálne učenie základom socializácie. Cieľom socializácie je osvojenie si takých spôsobov správania sa jednania, ktoré sú primerané danej situácii. Výsledkom úspešnej socializácie jedinca je sociálna zrelosť. Tá okrem napĺňania spoločenských noriem a očakávaní zohľadňuje tiež vek jedinca. Sociálne učenie prebieha hlavne v rámci komplexnej situácie. Preto sú rôzne formy sociálneho učenia skôr rôznymi pohľadmi na danú situáciu, než autonómnymi rozdielnymi spôsobmi učenia. Najčastejšie sa ako základné formy sociálneho učenia uvádzajú posilňovanie, napodobovanie (imitácia) a identifikácia. S týmito pojmami pracujú teórie sociálneho učenia najčastejšie. Pojem sociálne učenie je niekedy zamieňaný s pojmom socializácia, no líši sa od neho hlavne tým, že sociálne učenie sa vzťahuje hlavne k tým výsledkom socializácie, ktoré podliehajú kolektívnemu hodnoteniu a sú hodnotené kladne. 
Najznámejšie teórie sociálneho učenia.
Teória N. E. Millera a J. Dollarda.
Teória N. E. Millera a J. Dollarda je postavená na poznatkoch týchto odborníkov, preto sa v nej prelína behaviorizmus a psychoanalytický výcvik v kontexte daného sociálneho prostredia. Kľúčovým faktorom sociálneho učenia v tejto teórii je pudová potreba, ktorou je akýkoľvek podnet (motivácia) vedúci k odozve. Cieľom je motivovanie jedinca k určitému správaniu sa podľa daného vzoru. Motivácia k určitému správaniu vychádza z vonkajšieho podnetu. Dôležitým faktorom je tiež opakovaná odmena, ktorá vysoko stabilizuje daný spôsob správania a to sa stáva návykom. Táto teória tiež pracuje s predpokladom, že osobnosť človeka nie je vrodená, ale získaná vytváraním návykov. Nevedomie sa skladá teda z pudových potrieb, signálov a odoziev, ktoré si jedinec plne neuvedomuje či ich nechápe.
Teória J. Rottera.
Táto teória sa opiera o výskum Lewina a radí sa k behaviorálnym. Vysvetľuje správanie jedinca v interakcii s prostredím. Jedinec si osvojuje modely správania sa tým, že sa dostáva do konkrétnych sociálnych situácií, a zároveň jeho potreby sú uspokojované inými ľuďmi. Táto teória je založená na štyroch premenných: potenciál správania, očakávanie, hodnota posilnenia a psychologická situácia. Potenciál správania vyjadruje rôzne možnosti pre jedinca, akými sa môže v danej situácii zachovať. Ten sa môže s každou ďalšou situáciou zmeniť. Očakávanie vychádza z minulej skúsenosti a je to pravdepodobnosť, že naše správanie povedie k určitému výsledku. Hodnota posilnenia vyjadruje do akej miery dané správanie povedie k určitému výsledku v danej situácii. Na základe preferencie určitého správania hovoríme o silnom a slabom očakávaní alebo posilnení. Psychologická situácia nie je síce súčasťou vzorca správania, je však podstatou toho, ako daný jedinec situáciu vníma. Preto je tiež možné vysvetliť, prečo reagujú v danej situácii ľudia rôzne. Potreby, ktoré sú uspokojované prostredníctvom iných ľudí, Rotter delí do šiestich kategórií: potreba uznania a spoločenského postavenia, potreba ochrany/závislosti, potreba dominancie, potreba nezávislosti, potreba lásky a potreba telesného kontaktu.
Teória R. Searsa.
Táto teória vznikla pod vedením R. Searsa v spolupráci s ďalšími odborníkmi. Sears sa zameriava vo svojej teóriu hlavne na reakcie na podnety. Tie sú podľa neho základom sociálneho učenia. Vo veľkej miere sa preto teória zaoberá zvnútornením hodnôt, postojov a správaním v rámci spoločnosti, v ktorej sú jedinci vychovaní. Dôležitú rolu v tomto procese hrá hlavne správanie rodičov. 
Teória A. Banduru.
A. Bandura vo svojej teórii berie do úvahy okrem myšlienok behaviorizmu tiež sociálne a kognitívne faktory. Vo svojej teórii zahrnul jedinca a prostredie do procesu učenia a napodobovania správania. Určité správanie sa v určitej situácii učí alebo mení podľa správania pozorovaného u ostatných. Pozorovanie správania ostatných vedie k vzniku vlastných presvedčení a očakávaní, ktoré si jedinec spája so správaním v určitých situáciách. Medzi podnetom a reakciou na určitú situáciu teda podľa Bandury fungujú kognitívne mechanizmy. Dôležitú rolu preto hrajú v živote jedinca rodičia, ktorých stretáva dieťa najčastejšie a tiež ich berie ako vzory. Preto je interakcia rodičov s dieťaťom kľúčová.

</doc>
<doc id="688324" url="https://sk.wikipedia.org/wiki?curid=688324" title="Epizóda">
Epizóda



</doc>
<doc id="688325" url="https://sk.wikipedia.org/wiki?curid=688325" title="Slaništský kanál">
Slaništský kanál

Slaništský kanál je kanál v regióne Dolné Považie, na území obce Žihárec v okrese Šaľa v Nitrianskom kraji. Nachádza sa v geomorfologickej oblasti Podunajská nížina v geomorfologickom celku Podunajská rovina. Ústi do Selického kanála. Má dĺžku . Rád toku V. 
Začiatok.
Začína sa v v severnej časti územia obce Žihárec, severovýchodne od intravilánu, v poľnohospodárskom extraviláne, v západnom okraji poľa "Slanište". 
Opis toku.
"Slaništský kanál" tečie od začiatku východným smerom a neskôr juhovýchodným smerom, preteká južným okrajom poľa "Slanište", preteká cez pole "Panské pasienky", ústi do vodného toku Selický kanál ako jeho pravostranný prítok. Začína sa, preteká a ústi v poľnohospodárskom extraviláne v severnej časti územia obce Žihárec.
"Slaništský kanál" patrí do okresu Šaľa v Nitrianskom kraji. Nachádza sa v geomorfologickom celku Podunajská rovina. Nemá prítoky.
Pôvod názvu.
Názov vodného toku "Slaništský kanál" má pôvod v názve poľa "Slanište". Z toponyma "Slanište" bolo po pridaní formantu "-ský" a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Slaništský kanál" ako súčasť veľmi početnej skupiny názvov v slovenskej toponymii, najmä hydronymii. 
Toponymum "Slanište" má pôvod v apelatívach "slanište, slanisko" s významom "miesto so slanou, kyslou rašelinovou pôdou"
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Slaništský kanál" je jedinečným hydronymom (október 2022). 
Referencie.
 
 

</doc>
<doc id="688326" url="https://sk.wikipedia.org/wiki?curid=688326" title="John Carpenter">
John Carpenter

John Howard Carpenter (* 16. január 1948, Carthage, New York, USA) je americký filmový režisér, producent, scenárista a hudobný skladateľ. Známy je hlavne vďaka hororom a akčným filmom, hlavne z 80. rokov minulého storočia. Medzi jeho najznámejšie snímky patria filmy Halloween (1978), Hmla ("The Fog") (1980), Útek z New Yorku ("Escape from New York") (1981) a Vec ("The Thing") (1982). K viacerým svojim dielam skladal aj hudbu.

</doc>
<doc id="688333" url="https://sk.wikipedia.org/wiki?curid=688333" title="Magura (vrch v Bachurni)">
Magura (vrch v Bachurni)

Magura () je vrch v pohorí Bachureň. Leží nad Lačnovom, približne juhozápadne od Lipian. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Prešov a na katastrálnom území obce Lipovce. Najbližším sídlom je na juhovýchodnom úpätí situovaný Lačnov, rovnakým smerom ležia aj Lipovce, východným obec Renčišov a západným Vyšný a Nižný Slavkov.
Opis.
Magura leží v rázsoche, ktorá vybieha južným smerom z vrchu Bachureň () a v masíve sa vetví východným smerom na Mindžovú () a západným na Bučinu (). Východne sa nachádza Kamenná (), Skalky (), Mindžová () a Bučie (), južne Červená skala (), Suchý vrch () a Smrekovica (), západne Veľká skala (), Bučina a Adamova hora () a severne Žliabky (), Dlhé diely (), Stavenec () a sedlom oddelená Bachureň (). Južnú časť hrebeňa odvodňujú prítoky Kopytovského potoka do riečky Svinka v povodí Hornádu, voda z východných svahov odteká Renčišovským potokom do Malej Svinky a západné svahy odvodňuje Čierny močiar do Torysy. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast s hôľnatým hrebeňom, ktorý umožňuje rozhľad. Pri vhodných podmienkach je možné pozorovať okolité vrcholy Bachurne, susedné Branisko, východnú časť Nízkych Tatier, Belianske Tatry, Levočské vrchy, Ľubovniansku vrchovinu, Čergov, Šarišskú vrchovinu, Slanské vrchy, Čiernu horu a Volovské vrchy.
Prístup.
Na vrchol Magury nevedie značená turistická trasa, no blízkymi sedlami Magura a Bachureň vedú značené chodníky:

</doc>
<doc id="688334" url="https://sk.wikipedia.org/wiki?curid=688334" title="Fátima">
Fátima

Fátima alebo Fatima môže byť:

</doc>
<doc id="688350" url="https://sk.wikipedia.org/wiki?curid=688350" title="Labutie piesne">
Labutie piesne

Labutie piesne je štúdiový album, ktorý je výsledkom spolupráce slovenského speváka Pavla Hammela, hráča na klávesové nástroje, Mariána Vargu a gitaristu Radima Hladíka. Tento album vydalo v roku 1993 hudobné vydavateľstvo Monitor EMI.
Album "Labutie piesne" voľne nadväzuje na albumy "Zelená pošta" a "Na II. programe sna", ktoré boli tiež spoločným projektom Pavla Hammela, Mariána Vargu a Radima Hladíka. Na rozdiel od predošlých albumov, "Labutie piesne" okrem Kamila Peteraja otextoval aj Boris Filan. Hudobníkov v štúdiu doplnili ďalšie elitné mená, ako je Fedor Frešo, Juraj Griglák, Anton Jaro, Martin Karvaš a Cyril Zeleňák.

</doc>
<doc id="688353" url="https://sk.wikipedia.org/wiki?curid=688353" title="Peter Klas">
Peter Klas

Peter Klas, rodným menom Ľudovít Kandra (* 6. júl 1904, Banská Štiavnica, Rakúsko-Uhorsko – † 10. september 1993, Kitchener, Ontário, Kanada), bol slovenský prozaik, patrí do skupiny exilových spisovateľov, ktorí emigrovali po roku 1945.
Život.
Peter Klas sa narodil ako Ľudovít Kandra v Banskej Štiavnici, kde vyštudoval tamojšie gymnázium v období 19141922. Ďalšie dva roky strávil štúdiom na učiteľskom ústave v Banskej Bystrici. Ako vyučujúci prešiel viacerými školami, napríklad v Banskej Hodruši (dnes Hodruša-Hámre) a na evanjelickej ľudovej škole v Čabradskom Vrbovku. V roku 1945 po vojne emigroval do Rakúska, kde učil v Eitzingu (Horné Rakúsko) a na slovenskom gymnáziu v Aurolzmünsteri (Horné Rakúsko). V roku 1949 sa rozhodol pre odsťahovanie sa do Kanady – (Oil City, Glencoe, Kitchener, Belleville), kde začala jeho literárna činnosť.
Dielo.
Peter Klas patril k produktívnejším prozaikom v exile. Písal poviedky, novely a romány, čiastočne v romantizujúcom realizme (napr. "Na strome života") s tematikou emigrantského života v Amerike a čiastočne v expresionistickom štýle. Klasove autorské texty sú konzervatívne realistické príbehy postáv zo slovenského vidieckeho prostredia, ktoré sa dostali do sveta a reflektujú kontrastné rozdiely medzi životom v biede na Slovensku a možnosťami v zámorí. Klas bol aktívny aj ako publicista v rôznych slovenských periodikách vydávaných v USA a Kanade. Napísal román s témou Slovenského národného povstania "Satan proti Bohu", ktorý si všíma kriticky povstalecké deje a ich následky na život obyvateľov povstaleckého územia. Klas tvoril v období slovenskej moderny, no v jeho diele sa jasne prezentuje realizmus. Zbierka próz "Na strome života" z roku 1959 obsahuje príbehy z rôznych prostredí – americké mestské aj vidiecke spoločenské podmienky, slovenský vidiek, hory, poľnohospodárske komunity sa uňho striedajú tak, aby ukázal rôzne podmienky, ktorým sa museli prispôsobovať slovenskí emigrujúci ľudia. Napríklad poviedka „Vtáci otca nebeského” (odchod Slováka do Ameriky a jeho život v práci ako romantizujúci pohľad), „Fantom“ (príbeh o poľovačke na diviaka v zime) alebo „Plechový Kristus” (poviedka o opustenom horárovi, ktorý jedného dňa našiel suseda ako sa zaňho nahlas modlí pri plechovom Kristovi na pomedzí revírov).

</doc>
<doc id="688357" url="https://sk.wikipedia.org/wiki?curid=688357" title="Ligat ha’Al">
Ligat ha’Al

Ligat ha’Al je profesionálna futbalová liga v Izraeli patriaca pod záštitu UEFA. Liga bola založená v roku 1998. Prvá sezóna bola odohraná roku 1998/1999.
Formát súťaže.
V sezónne 2022/2023 súťaží v lige 14 mužstiev. Zápasy sú hrané štýlom jeseň-zima. Po 28. kole sa liga rozdelí na dve časti. Prvých šesť mužstiev postupuje do skupiny o titul, kde odohrajú 10 zápasov. V skupine o titul hrá každé mužstvo jeden zápas proti každému mužstvu, doma aj ako hosť. V ďalšej skupine v ktorej sa bojuje o udržanie sa stretne 8 tímov, ktoré odohrajú proti každému zo súperov len jeden zápas. Posledné dva tímy zostupujú do Liga Leumit. Počas celej existencie ligy získal tím Maccabi Haifa až deväť titulov, týmto drží ligový rekord. Medzi ďalšie úspešné mužstvá v lige patrí aj Maccabi Tel Aviv (7 titulov), Beitar Jeruzalem (2 tituly), Hapoel Tel Aviv (2 tituly).

</doc>
<doc id="688358" url="https://sk.wikipedia.org/wiki?curid=688358" title="Centrálne sofijské haly">
Centrálne sofijské haly

Centrálne sofijské haly (), je budova krytej tržnice, ktorá sa nachádza v centrálnej časti mesta Sofia v Sofijskej oblasti v západnom Bulharsku. Má pridelený štatút kultúrnej pamiatky.
Iné názvy.
Budova je známa aj ako Centrálne haly (), Mestské haly (), alebo len Haly ().
Lokalita.
Centrálne haly sa nachádzajú v centrálnej časti Sofie v rajóne "Văzraždane" () na križovatke bulváru "Kňagiňa Marija Luiza" () a ulice "Exarch Josif" ().
Charakteristika.
Budova bola postavená podľa projektu architekta Nauma Torbova. Stavba prešla niekoľkými reštauráciami, pričom autormi poslednej reštaurácie, ktorá sa skončila v roku 2000 sú architekti Konstantin Antonov, Christo Gančev a Adriana Kantardžievová. Ide o prvú veľkoplošnú budovu halového typu predurčenú ako miesto pre krytú tržnicu na území Bulharska. Celková plocha budovy predstavuje až . Na rozdiel od stredovekých krytých bazárov ide o budovu s jednotným vnútorným priestorom, ktorý nie je rozdelený stenami.
Centrálne haly sú považované za jeden z najkrajších príkladov bulharskej architektúry z obdobia po oslobodení Bulharska a zároveň za jeden z najlepších príkladov prevedenia bulharskej neobyzantskej architektúry zo začiatku 20. storočia. Štýlom prevedenia je budova podobná neďaleko sa nachádzajúcej budove sofijských centrálnych minerálnych kúpeľov. 
Exteriér.
Fasády budovy sú zhotovené podľa architektonických princípov európskej architektúry 19. storočia so silným vplyvom bulharského národného romantizmu. Slohovo ide o secesné prevedenie neobyzantskej architektúry, pričom zrejmé sú aj vplyvy neorenesancie (rady hlbokých okenných rámov), ako aj dedičstva bulharskej stredovekej architektúry (horizontálne dekoratívne tehlové pásy). 
V centrálnej časti každej z fasád sa nachádza plytká nika, pričom v hornej časti západnej a východnej niky (nad vchodom do budovy) sa nachádza plastický reliéf zobrazujúci erb mesta Sofia obkolesený reliéfom s rastlinným motívom. Tieto plastiky sú dielom kamenára Georgiho Kiselinčeva, ktorý ich zhotovil podľa projektu umelca Charalampiho Tačeva. Nad nikou vo východnej hlavnej fasáde sa nad vchodom nachádza secesná hodinová veža. 
Hodinový mechanizmus.
Hodinový mechanizmus vo veži bol vyrobený v roku 1911 a je dielom firmy H. Aron z berlínskeho Charlottenburgu. Inštalovaný na budovu tržnice bol v roku 1915. Mechanizmus bol s priamym pohonom a na hodinách sa nachádzali tri ciferníky. Priemer každého z ciferníkov bol 1,2 metra. Cena hodín bola 4200 levov. Pôvodný hodinový mechanizmus bol neskôr demontovaný (nevie sa však presne kedy) a nahradený novými hodinami. 
Pôvodný mechanizmus bol však reštaurovaný v rámci poslednej reštaurácie budovy a v súčasnosti sa nachádza exponovaný v priestoroch hlavnej haly. Reštauráciu pôvodných hodín previedol hodinársky majster Todor Todorov v roku 2000.
Interiér.
Interiér je riešený ako jednotný priestor s vnútornou sieťou ulíc a samostatne stojacimi stánkami. Vnútorná konštrukcia je kovová podopieraná elegantne vyzerajúcimi stĺpmi, ktoré vnútorný priestor rozdeľujú na tri lode.
Ruiny antického mesta Serdica.
V rámci reštaurácie, ktorá prebehla na prelome 20. a 21. storočia boli objavené a odkryté časti antického mesta Serdica. Konkrétne ide o časť hradieb (z ktorých je dnes exponovaná 18 metrov dlhá časť) a zvyšky antických kúpeľov zo 4. storočia (pozostatky dvoch izieb, dva polkruhové bazény a inštalácie, konkrétne vykurovací systém, kanalizácia a systém rozvodu vody). Zvyšky hradieb, ktoré boli objavené pochádzajú z viacerých etáp ich výstavby, nachádzajú sa tu hradby z 3., 4. a 6. storočia. Ruiny sú dnes exponované a voľne prístupné. 
Dejiny.
Budova bola postavená na mieste, kde sa v priebehu 19. storočia nachádzal tzv. "piatočný trh", jedno z najväčších odkrytých trhovísk v Sofii, kde svoje produkty ponúkali prevažne obyvatelia okolitých dedín.
Centrálne haly boli postavené v priebehu rokov 19091911. Boli v tom čase najväčšou krytou sofijskou tržnicou (a zároveň jednou z najstarších) v ktorej sa nachádzalo až 168 stánkov, ktoré boli postavené trănskými majstrami. V tržnici sa predávalo predovšetkým mäso, ryby, mliečne produkty, ovocie, zelenina a iné potravinárske produkty. Nachádzala sa tu aj veľká chladiaca jednotka, ktorá mala celkovo 158 oddelení.
Vo svojej pôvodnej budove so 168 obchodmi a stánkami tržnica fungovala do 40. rokov 20. storočia. Následne bola budova niekoľkokrát reštaurovaná. V roku 1955 bola budova vyhlásená za kultúrnu pamiatku.
Dôležitá reštaurácia prebehla počas 70. rokov 20. storočia. V rámci tejto rekonštrukcie bol kompletne prerobený interiér a z budovy sa stalo dvojposchodové nákupné centrum. Táto rekonštrukcia však čiastočne narušila jednotný vzhľad pôvodného otvoreného priestranstva.
Posledná reštaurácia prebehla v rokoch 19882000. V roku 2000 bola tržnica aj znovu otvorená, pričom masívna reštaurácia vrátila interiéru jeho pôvodnú atmosféru veľkoplošnej tržnice. V rámci tejto reštaurácie bol opravený aj hodinový mechanizmus vo veži nad východným vchodom do budovy. V rámci reštaurácie boli taktiež objavené a odkryté ruiny antického mesta Serdica.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená v roku 1955 za kultúrnu pamiatku miestneho významu. Ako dôvod ochrany je uvedená architektonicko-staviteľská, ako aj umelecká hodnota stavby. V roku 1998 bol štatút potvrdený. Dôvody ochrany ostali nezmenené.
Názov stavby ako je uvedený na zozname kultúrnych pamiatok národného významu je "Centralni chali" (, doslova "Centrálne haly"),
"Gradski chali" (, doslova "Mestské haly").

</doc>
<doc id="688364" url="https://sk.wikipedia.org/wiki?curid=688364" title="Prievlaka">
Prievlaka

Prievlaka je kanál v regióne Dolný Zemplín, na území mesta Michalovce a obcí Lastomír, Zemplínska Široká a Palín v okrese Michalovce v Košickom kraji. Nachádza sa v geomorfologickej oblasti Východoslovenská nížina v geomorfologickom celku Východoslovenská rovina. Ústi do Čečehovského kanála. Má dĺžku . Rád toku IX. 
Začiatok.
Začína sa v v južnej časti územia mesta Michalovce v mestskej časti "Meďov" v poľnohospodárskom extraviláne v poli s názvom "Meďov", južne od intravilánu mestskej časti "Meďov" a východne od mestskej časti Betlenovce. 
Opis toku.
"Prievlaka" tečie od začiatku v priamke severovýchodným smerom, v sa stáča v pravom uhle na juhovýchod, pokračuje v priamke, v podteká cestu z mestskej časti "Vrbovec" do Lastomíra, mení smer na juh, v opúšťa územie mesta Michalovce a vteká na územie obce Lastomír, podteká cestu z Lastomíra do samoty "Troganov" v obci Zemplínska Široká a zároveň preteká po hranici medzi Lastomírom a Zemplínskou Širokou, vteká na územia obce Zemplínska Široká, preteká poľnohospodárskym extravilánom, mení smer od východu po juh, preteká západným okrajom intravilánu Zemplínskej Širokej, tečie cez poľnohospodársky extravilán, vteká na severovýchodnú časť územia obce Palín, v podteká cestu zo Zemplínskej Širokej do obce Palín, v poľnohospodárskom extraviláne v ústi do vodného toku Čečehovský kanál ako jeho pravostranný prítok.
"Prievlaka" patrí do okresu Michalovce v Košickom kraji. Nachádza sa v geomorfologickom celku Východoslovenská rovina v geomorfologickom podcelku Laborecká rovina. Nemá dôležitejší prítok.
Pôvod názvu.
Názov vodného toku "Prievlaka" má pôvod v rovnakom názve poľa aj pasienka "Prievlaka" v obci Palín, cez ktoré vodný tok v svojom dolnom toku preteká. Toponymum "Prievlaka" bolo bez zmeny prenesené na kanál s významom "umelý vodný tok, spravidla so spevnenými bokmi" v podobe "Prievlaka" ako súčasť skupiny jednoslovných názvov v slovenskej hydronymii. Názov poľa aj pasienka "Prievlaka" v obci Palín má pôvod v charakteristickom výskyte stredovekého topografického objektu "prievlaka" vo význame "miesto, kde sa pomalou chôdzou, vlečením, ťahaním, primitívnymi sánkami prepravoval náklad" v priestore pomenúvaného objektu. Motivácia pomenovania sa zo súčasnej slovenčiny postupne vytráca, lebo apelatívum "prievlaka" ako topografický termín ustúpilo na okraj slovenskej slovnej zásoby, podobne ako zanikol aj predmetný stredoveký spôsob transportu nákladu.
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Prievlaka" je jedinečným hydronymom (október 2022). 
Referencie.
 
 

</doc>
<doc id="688365" url="https://sk.wikipedia.org/wiki?curid=688365" title="Bučina (vrch v Bachurni)">
Bučina (vrch v Bachurni)

Bučina () je vrch v pohorí Bachureň. Leží nad Vyšným Slavkovom, približne juhozápadne od Lipian. 
Poloha.
Nachádza sa v juhozápadnej časti pohoria Bachureň. Leží v Prešovskom kraji, na hranici okresov Levoča a Sabinov a zasahuje na katastrálne územie obcí Vyšný a Nižný Slavkov. Najbližšími sídlami sú západným smerom situované obce Vyšný a Nižný Slavkov a juhovýchodne ležiaca obec Lačnov.
Opis.
Bučina leží v rázsoche, ktorá vybieha južným smerom z vrchu Bachureň () a v masíve Magury () sa stáča na západ. Západným smerom sa nachádza Strieborná hora (), Skalka (), Ostrý vrch () a Hoľa (), južným Petrova hora (), Smrekovica (), Veľká skala () a Červená skala (), východným Bučie (), Magury () a Bachureň () a severným Dlhé diely (), Žliabky () a Adamova hora (). Oblasť patrí do povodia Torysy, kde vodu zo západných svahov odvádza Podhorský potok, z východných a severných potok Čierny močiar. Na vrchol nevedie značený turistický chodník. 
Výhľady.
Vrchol i hrebeň pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Bachurne, susedné Branisko, Volovské vrchy, východnú časť Nízkych Tatier, Belianske Tatry, Levočské vrchy a Ľubovniansku vrchovinu.
Prístup.
Na vrchol Bučiny nevedie značená turistická trasa, no údoliami na úpätí vedie:

</doc>
<doc id="688366" url="https://sk.wikipedia.org/wiki?curid=688366" title="Spojená škola (Kysucké Nové Mesto, Nábrežná 1325)">
Spojená škola (Kysucké Nové Mesto, Nábrežná 1325)



</doc>
<doc id="688367" url="https://sk.wikipedia.org/wiki?curid=688367" title="Michal Stríženec">
Michal Stríženec

Doc. PhDr. Michal Stríženec, DrSc. (* 19. september 1932, Piešťany – † 7. september 2022, Bratislava) bol slovenský vedec v odbore experimentálnej psychológie, riaditeľ Ústavu experimentálnej psychológie CSPV Slovenskej akadémie vied.
Životopis.
Michal Stríženec sa narodil 19. septembra 1932 v Piešťanoch, kde aj v roku 1950 zmaturoval na gymnáziu. V rokoch 19501955 vyštudoval odbor psychológia a pedagogika na Filozofickej fakulte Univerzite Komenského v Bratislave. Už ako študent nastúpil v roku 1954 ako odborný pracovník na vtedajší Ústav experimentálnej psychológie (ÚEP) SAV, neskôr dočasne premenovaný na Psychologické laboratórium SAV. Od roku 1955 bol interným ašpirantom ústavu, v roku 1960 získal titul kandidát vied.
Od roku 1960 sa Stríženec začal orientovať na kognitívne procesy, neskôr sa na oddelení psychológie práce zameriaval na inžiniersku psychológiu a sledoval najnovšie trendy vo výskume vzťahov kybernetiky a psychológie (interakcie človeka a počítaču). Skúmal tiež kognitívne procesy ako funkcie osobnosti, a to najmä v kontexte psychomotoriky, percepcie, pamäti, myslenia alebo rozhodovania. Po roku 1989 sa začal intenzívne a systematicky venovať dovtedy tabuizovanej téme – psychológii náboženstva a spirituality, ku ktorej vydal niekoľko monografií. Celkovo bol autorom 9 monografií a viac ako 200 pôvodných vedeckých štúdií v časopisoch a zborníkoch. Hlavnou oblasťou jeho pôsobenia bolo teoretické zovšeobecnenie a empirické poznatky z aplikácie kybernetiky v psychológii, z inžinierskej psychológie, kognitívnej psychológie a psychológie náboženstva.
Počas svojej kariéry zastával Stríženec v ÚEP viaceré dôležité funkcie. Bol vedeckým tajomníkom ústavu (19701990), zástupcom riaditeľa ústavu, nakoniec jeho riaditeľom (19911999). Okrem toho bol členom viacerých komisií a organizácií, napríklad Rady SAV pre vedeckú výchovu (19982005), Slovenskej komisie pre vedecké hodnosti (19982001), Slovenskej psychologickej spoločnosti pri SAV, členom a predsedom Slovenskej kybernetickej spoločnosti pri SAV (19691972), predsedom Vedeckého kolégia pre psychológiu a pedagogiku SAV (19951999), podpredsedom grantovej komisie VEGA pre vedy o človeku či predsedom Komisie pre obhajoby doktorských prác z psychológie. Externe prednášal na Filozofickej fakulte Univerzity Komenského a Filozofickej fakulte Trnavskej univerzity v Trnave. 
Zomrel 7. septembra 2022 vo veku nedožitých 90 rokov, pochovaný bol 16. septembra 2022 na ružinovskom cintoríne.
Dielo.
"Zoznam nie je kompletný."

</doc>
<doc id="688368" url="https://sk.wikipedia.org/wiki?curid=688368" title="Divergencie">
Divergencie

Divergencie je názov štúdiového dvojalbumu Mariána Vargu a slovenskej art rockovej formácie Collegium Musicum, ktorý bol prvýkrát vydaný hudobným vydavateľstvom Opus v roku 1981. V nasledujúcich rokoch vyšlo vo viacerých vydavateľstvách a na rôznych fyzických hudobných nosičoch tomuto albumu deväť reedícií.
"Divergencie", ktoré vyšli v roku 1981, bol zároveň názov posledného štúdiového projektu, ktorý bol nahratý pod hlavičkou skupiny Collegium musicum. Svojim názvom a koncepciou nadväzuje na album "Konvergencie", ktorý vyšiel zhruba desať rokov pred ním. Nahrávanie trvalo asi dvadsať dní. Keďže reálne ide o produkciu viacerých hudobných telies dá sa skôr povedať, že jediným skutočne spoločným menovateľom bol prínos Mariána Vargu a v reále by sa tento album mohol považovať za jeho sólový projekt. Inštrumentálne party albumu vznikali v spolupráci s Vojtechom Magyarom, ktorého Marián Varga označil za ich spoluautora, ako textár sa na albume podieľal Kamil Peteraj. Suita „P.F. (1982, 1983...)“ je jasnou odvolávkou na predchádzajúci album "Konvergencie" (suitu „P.F. 1972“). Na druhom hudobnom nosiči dvojalbumu je štvrtá časť nazvaná „Sadza do obálky“, v ktorej nájdeme skladby v interpretácii Jána Lehotského, či Pavla Hammela.
Zoznam skladieb.
Uvedený zoznam je zostavený podľa reedície albumu na CD z roku 2003.

</doc>
<doc id="688372" url="https://sk.wikipedia.org/wiki?curid=688372" title="Hollywood Forever Cemetery">
Hollywood Forever Cemetery

Hollywood Forever Cementery je je cintorín s kompletnými službami ako napríklad pohrebný ústav či kremačné centrum. Je jeden z najstarších cintorínov v Los Angeles v Kalifornii a nachádza sa na 6000 Santa Monica Boulevard v hollywoodskej štvrti Los Angeles. Bol založený v roku 1899 ako Hollywood Cemetery a od roku 1939 bol známy ako Hollywood Memorial Park až do roku 1998, kedy dostal svoje súčasné meno. Štúdiá Paramount Pictures sa nachádzajú na južnom konci toho istého bloku na 40 akroch (16 ha), ktoré boli kedysi súčasťou cintorína.
Medzi jednotlivcami pochovanými na cintoríne je mnoho prominentných ľudí zo zábavného priemyslu, ako aj ľudia, ktorí zohrávali dôležitú úlohu pri formovaní Los Angeles.

</doc>
<doc id="688375" url="https://sk.wikipedia.org/wiki?curid=688375" title="Rez (dreviny)">
Rez (dreviny)

Rez je hľadanie rovnováhy pri odstraňovaní hmoty vytvorenej rastlinou tak, aby zásobné látky, ktoré rastline zostanú pri reze a neskôr vytvorená hmota boli nasmerované v súlade s požiadavkami pestovateľa.
Hlavným cieľom je udržanie rovnomernej rodivosti každý rok, dobrého zdravotného stavu stromu a obmedzenie vplyvu škodcov.
Základom správneho rezu je požitie vhodných nástrojov (záhradné nožnice, pílka, záhradný nôž) a správna technika rezu v závislosti od veku a druhu stromu a od ročného obdobia, kedy sa rez vykonáva.
Podľa veku stromu sa rez delí na výchovný, udržiavací a zmladzovací.
Podľa druhu stromu možno rozlíšiť rez jadrovín, kôstkovín a rez drobného ovocia.
V závislosti od ročného obdobia rozlišujeme rez jarný (resp. predjarný), letný a jesenný.

</doc>
<doc id="688376" url="https://sk.wikipedia.org/wiki?curid=688376" title="Horský priechod Huty">
Horský priechod Huty



</doc>
<doc id="688382" url="https://sk.wikipedia.org/wiki?curid=688382" title="Maila Nurmi">
Maila Nurmi

Maila Nurmi (vlastným menom "Maila Elizabeth Syrjäniemi", * 11. december 1922, Gloucester, Massachusetts, USA† 10. január 2008, Los Angeles, Kalifornia,USA) bola americká herečka, tiež známa pod pseudonymom Vampira. V rokoch 1954 a 1955 uvádzala svoju televíznu show, s názvom "The Vampira Show" na televíznej stanici KABC-TV.
Detstvo a mladosť.
Maila Nurmi sa narodila fínskej imigrantke a američanovi fínskeho pôvodu. Miesto jej narodenia bolo svojho času sporné: Podľa životopisca W. Scotta Poolea vo "Vampira: Dark Goddess of Horror" (2014) sa narodila v Gloucesteri v štáte Massachusetts. Počas svojej kariéry tvrdila, že sa narodila v meste Pečenga vo Fínsku, (dnes Rusko). Verejné záznamy o prisťahovalectve v USA ukazujú imigráciu jej otca na Ellis Island v roku 1910. Okrem toho, Dana Gould vo verejnom rozhovore v roku 2014 tvrdila, že videla Nurmiovej rodný list, v ktorom bolo uvedené jej rodné mesto – Gloucester, v štáte Massachusetts. Vo svojom osobnom denníku Nurmiová priznala, že príbeh, ktorý hovoril o tom, že sa narodila v meste Pečenga, bol fikciou.
Počas svojho detstva sa Nurmiová presťahovala so svojou rodinou z Massachusetts, do Ashtabula v štáte Ohio a potom sa rodina usadila v Astorii v Oregone, kde žila spoločne s veľkou fínskou komunitou. Jej otec pracoval ako lektor a redaktor; jej matka tiež pracovala ako novinárka a prekladateľka na čiastočný úväzok, aby uživila rodinu. Nurmiová absolvovala strednú školu v roku 1940.
Kariéra.
Po absolvovaní strednej školy, sa Nurmiová presťahovala do Los Angeles v Kalifornii, aby sa venoval hereckej kariére, a neskôr sa presťahovala do New Yorku. Bola modelkou pre Alberta Vargasa a Mana Raya. Vo filmovom priemysle, presadila jednou z úloh vo filme "If Winter Comes" z roku 1947, kde si zahrala po boku Janet Leigh, Deborah Kerr či Angely Lansbury. 
Tiež účinkovala na Broadwayi, kde účinkovala v hororovej polnočnej šou "Strašidelné škandály", v ktorej kričala, omdlievala, ležala v rakve a zvodne číhala na falošnom cintoríne. Pracovala tiež ako zborová tanečnica vo Florentine Gardens a tiež pózovala na pin-up fotkách v pánskych magazínoch.
V roku 1953 sa Nurmiová zúčastnila každoročného Bal Caribe Masquerade choreografa Lestera Hortona v kostýme inšpirovanom Morticiou Addamsovou, v karikatúrach Charlesa Addamsa v New Yorker. Jej vzhľad s bledou pokožkou a úzkymi čiernymi šatami upútal pozornosť televízneho producenta Hunta Stromberga, Jr., ktorý ju chcel najať na moderovanie hororových filmov na losangeleskej televíznej stanici KABC-TV. Od roku 1954 do roku 1955 moderovala televíznu show, s názvom "The Vampira Show", pričom jej manžel, Dean Riesner, jej vymyslel meno, Vampira. Po skončení televíznej show, si Nurmiová ponechala práva na postavu Vampira. Táto postava, bola tiež predlohou, Maleficent, zlej čarodejnice v Disneyho poňatí klasickej rozprávky „Šípková Ruženka“. Nurmiová sa zapísala do histórie televízie ako prvá moderátorka hororového filmu. V roku 1954 bola nominovaná na cenu Emmy Award pre najvýraznejšiu ženskú osobnosť.
V roku 1958 sa vrátila späť, k natáčaniu filmov. Jej najznámejšia filmová podoba bola v klasike Eda Wooda, "Plán 9", kde stvárnila zombie, podobné Vampire. Film bol natočený v roku 1956, ale bol vydaný v roku 1959.
Začiatkom 60. rokov otvorila Vampira's Attic, butik so starožitnosťami na Melrose Avenue. Predávala aj ručne vyrábané šperky a oblečenie. Vyrábala predmety pre niekoľko celebrít.
V roku 1981 bola Nurmiová požiadaná KHJ-TV, aby oživila svoju postavu Vampira pre televízne obrazovky. Úzko spolupracovala s producentmi novej show a mala získať uznanie výkonného producenta, no nakoniec projekt opustila kvôli rozdielom v produkcii. Produkcia nakoniec zorganizovala konkurz, pre novú rolu Vampiry, kde uspela Cassandra Peterson. Keďže nebolo možné, používať meno Vampira, premenovali ju na Elvira. Nurmiová neskôr podala žalobu na Petersonovú, kvôli podobnosti postáv, ale súd nakoniec rozhodol v prospech Petersonovej, pričom zastával názor, že „podobnosť znamená skutočné zobrazenie vzhľadu inej osoby, a nie iba blízku podobnosť“. 
V roku 1994, bola stvárnená herečkou Lisou Marie, vo filme "Ed Wood", ktorý režíroval Tim Burton.
V roku 2001 Nurmiová otvoril oficiálnu webovú stránku a začal predávať pamätné predmety a originálne umenie na eBay.
Súkromný život.
Nurmiová tvrdila, že porodila dieťa s Orsonom Wellesom; keďže Welles bol v tom čase ženatý s Ritou Hayworthovou, dieťa bolo dané na adopciu.
20. júna 1955 sa muž násilím dostal do Nurmiovej bytu a takmer štyri hodiny ju terorizoval. Po štyroch hodinách, sa jej podarilo ujsť a ohlásiť to na polícii.
Bola trikrát vydatá. Od roku 2001 až do svojej svojej smrti žila v malom byte v Severnom Hollywoode.
Úmrtie.
Nurmiová zomrela prirodzenou smrťou, 10. januára 2008 vo svojom byte v Hollywoode vo veku 85 rokov. Bola pochovaná na cintoríne Hollywood Forever Cemetery.

</doc>
<doc id="688385" url="https://sk.wikipedia.org/wiki?curid=688385" title="Universitetsholmen">
Universitetsholmen

Universitetsholmen je umelo vybudovaný ostrov v Malmö vo Švédsku. Ostrov sa nachádza neďaleko hlavnej vlakovej stanice. Názov dostal kvôli univerzite, ktorá na ňom stojí. Dominantné sú najmä budovy Niagara a Orkanen, v ktorej sídli aj univerzitná knižnica.

</doc>
<doc id="688386" url="https://sk.wikipedia.org/wiki?curid=688386" title="Život je...">
Život je...

Život je... je štúdiový album slovenského speváka Pavla Hammela. Tento album vydalo v roku 1997 hudobné vydavateľstvo BMG Ariola.
Album "Život je..." voľne nadväzuje na Hammelov album "Unplugged". Sprievodná zostava hudobníkov v štúdiu nie je oficiálne nazvaná Prúdmi. Oproti predchádzajúcej koncertnej zostave tejto skupiny, gitaru pre tento album nenahrali Andrej Šeban a Peter Binder ale Juraj Burian. Klavír na albume nahrával aj Jaroslav Filip, vokály naspievali členovia skupiny YPS: Ján Hangoni a Ján Kapusta.

</doc>
<doc id="688387" url="https://sk.wikipedia.org/wiki?curid=688387" title="Unplugged (Pavol Hammel)">
Unplugged (Pavol Hammel)

Unplugged je koncertný album slovenského speváka Pavla Hammela a skupiny Prúdy. Tento album vydalo v roku 1995 hudobné vydavateľstvo BMG Ariola.

</doc>
<doc id="688390" url="https://sk.wikipedia.org/wiki?curid=688390" title="Roberta Metsolová">
Roberta Metsolová

Roberta Metsolová (celým menom neprechýlene Roberta Metsola Tedesco Triccas; * 18. január 1979, San Giljan, Malta) je maltská právnička a politička, europoslankyňa a úradujúca predsedníčka Európskeho parlamentu.
Vyrastala v prímorskom meste Gzira a má dvoch mladších súrodencov. Vyštudovala právo s európskym a politickým zameraním na Maltskej Univerzite, kde získala titul v roku 2003 a v štúdiu pokračovala na College of Europe v Bruggách, ktoré ukončila v roku 2004. Politický záujem vyvolalo u Roberty Metsoli maltské referendum o vstupe do Európskej únie, keď počas štúdia založila politické strany Maltských kresťansko-demokratických študentov (Studenti Demokristjani Maltin), Národnú radu mládeže (KNZ, The National Youth Council) a Mládežnícke hnutie nacionalistickej strany (MZPN, Moviment Zgħazagħ Partit Nazzjonalista).
V roku 2002 sa stala viceprezidentkou Európskej demokratickej študentskej organizácie Konvencia mládeže o budúcnosti Európy (), ktorou bola počas svojho štúdia na Maltskej Univerzite. Členstvo v tejto organizácií jej otvorilo cestu byť bližšie zapojená do vyjednávaní a prípravy Zmluvy o ústave pre Európu a neskôr aj Lisabonskej zmluvy. Vo veku 25 rokov počas štúdia prvýkrát neúspešne kandidovala v maltských voľbách do Európskeho parlamentu.
Od roku 2004 do roku 2012 pôsobila Roberta Metsola na Stálom zastúpení Malty pri Európskej únií na pozícii atašé pre právnu a justičnú spoluprácu Malty a na pozícii vedúcej oddelenia spravodlivosti a vnútorných vecí.

</doc>
<doc id="688394" url="https://sk.wikipedia.org/wiki?curid=688394" title="Abcházsky jazyk">
Abcházsky jazyk



</doc>
<doc id="688395" url="https://sk.wikipedia.org/wiki?curid=688395" title="Afrikánsky jazyk">
Afrikánsky jazyk



</doc>
<doc id="688396" url="https://sk.wikipedia.org/wiki?curid=688396" title="Albánsky jazyk">
Albánsky jazyk



</doc>
<doc id="688397" url="https://sk.wikipedia.org/wiki?curid=688397" title="Amharský jazyk">
Amharský jazyk



</doc>
<doc id="688398" url="https://sk.wikipedia.org/wiki?curid=688398" title="Arumunský jazyk">
Arumunský jazyk



</doc>
<doc id="688399" url="https://sk.wikipedia.org/wiki?curid=688399" title="Ásamský jazyk">
Ásamský jazyk



</doc>
<doc id="688400" url="https://sk.wikipedia.org/wiki?curid=688400" title="Azerbajdžanský jazyk">
Azerbajdžanský jazyk



</doc>
<doc id="688401" url="https://sk.wikipedia.org/wiki?curid=688401" title="Banjarský jazyk">
Banjarský jazyk



</doc>
<doc id="688402" url="https://sk.wikipedia.org/wiki?curid=688402" title="Baskický jazyk">
Baskický jazyk



</doc>
<doc id="688403" url="https://sk.wikipedia.org/wiki?curid=688403" title="Baškirský jazyk">
Baškirský jazyk



</doc>
<doc id="688404" url="https://sk.wikipedia.org/wiki?curid=688404" title="Bengálsky jazyk">
Bengálsky jazyk



</doc>
<doc id="688405" url="https://sk.wikipedia.org/wiki?curid=688405" title="Bretónsky jazyk">
Bretónsky jazyk



</doc>
<doc id="688406" url="https://sk.wikipedia.org/wiki?curid=688406" title="Čukotský jazyk">
Čukotský jazyk



</doc>
<doc id="688407" url="https://sk.wikipedia.org/wiki?curid=688407" title="Čuvašský jazyk">
Čuvašský jazyk



</doc>
<doc id="688408" url="https://sk.wikipedia.org/wiki?curid=688408" title="Daríjsky jazyk">
Daríjsky jazyk



</doc>
<doc id="688409" url="https://sk.wikipedia.org/wiki?curid=688409" title="Erziansky jazyk">
Erziansky jazyk



</doc>
<doc id="688410" url="https://sk.wikipedia.org/wiki?curid=688410" title="Eweský jazyk">
Eweský jazyk



</doc>
<doc id="688411" url="https://sk.wikipedia.org/wiki?curid=688411" title="Grónsky jazyk">
Grónsky jazyk



</doc>
<doc id="688412" url="https://sk.wikipedia.org/wiki?curid=688412" title="Gruzínsky jazyk">
Gruzínsky jazyk



</doc>
<doc id="688413" url="https://sk.wikipedia.org/wiki?curid=688413" title="Guaraníjsky jazyk">
Guaraníjsky jazyk



</doc>
<doc id="688414" url="https://sk.wikipedia.org/wiki?curid=688414" title="Havajský jazyk">
Havajský jazyk



</doc>
<doc id="688415" url="https://sk.wikipedia.org/wiki?curid=688415" title="Hebrejský jazyk">
Hebrejský jazyk



</doc>
<doc id="688416" url="https://sk.wikipedia.org/wiki?curid=688416" title="Chaladžský jazyk">
Chaladžský jazyk



</doc>
<doc id="688417" url="https://sk.wikipedia.org/wiki?curid=688417" title="Indonézsky jazyk">
Indonézsky jazyk



</doc>
<doc id="688418" url="https://sk.wikipedia.org/wiki?curid=688418" title="Istrijský jazyk">
Istrijský jazyk



</doc>
<doc id="688419" url="https://sk.wikipedia.org/wiki?curid=688419" title="Jakutský jazyk">
Jakutský jazyk



</doc>
<doc id="688420" url="https://sk.wikipedia.org/wiki?curid=688420" title="Japonský jazyk">
Japonský jazyk



</doc>
<doc id="688421" url="https://sk.wikipedia.org/wiki?curid=688421" title="Jidišský jazyk">
Jidišský jazyk



</doc>
<doc id="688422" url="https://sk.wikipedia.org/wiki?curid=688422" title="Kannadský jazyk">
Kannadský jazyk



</doc>
<doc id="688423" url="https://sk.wikipedia.org/wiki?curid=688423" title="Karakalpacký jazyk">
Karakalpacký jazyk



</doc>
<doc id="688424" url="https://sk.wikipedia.org/wiki?curid=688424" title="Kašubský jazyk">
Kašubský jazyk



</doc>
<doc id="688425" url="https://sk.wikipedia.org/wiki?curid=688425" title="Kazašský jazyk">
Kazašský jazyk



</doc>
<doc id="688426" url="https://sk.wikipedia.org/wiki?curid=688426" title="Kečuánsky jazyk">
Kečuánsky jazyk



</doc>
<doc id="688427" url="https://sk.wikipedia.org/wiki?curid=688427" title="Kikujský jazyk">
Kikujský jazyk



</doc>
<doc id="688428" url="https://sk.wikipedia.org/wiki?curid=688428" title="Kirgizský jazyk">
Kirgizský jazyk



</doc>
<doc id="688429" url="https://sk.wikipedia.org/wiki?curid=688429" title="Kórejský jazyk">
Kórejský jazyk



</doc>
<doc id="688430" url="https://sk.wikipedia.org/wiki?curid=688430" title="Krymskotatársky jazyk">
Krymskotatársky jazyk



</doc>
<doc id="688431" url="https://sk.wikipedia.org/wiki?curid=688431" title="Ladinský jazyk">
Ladinský jazyk



</doc>
<doc id="688432" url="https://sk.wikipedia.org/wiki?curid=688432" title="Laoský jazyk">
Laoský jazyk



</doc>
<doc id="688433" url="https://sk.wikipedia.org/wiki?curid=688433" title="Limburský jazyk">
Limburský jazyk



</doc>
<doc id="688434" url="https://sk.wikipedia.org/wiki?curid=688434" title="Lingalský jazyk">
Lingalský jazyk



</doc>
<doc id="688435" url="https://sk.wikipedia.org/wiki?curid=688435" title="Luxemburský jazyk">
Luxemburský jazyk



</doc>
<doc id="688436" url="https://sk.wikipedia.org/wiki?curid=688436" title="Ma’anyanský jazyk">
Ma’anyanský jazyk



</doc>
<doc id="688437" url="https://sk.wikipedia.org/wiki?curid=688437" title="Macedónsky jazyk">
Macedónsky jazyk



</doc>
<doc id="688438" url="https://sk.wikipedia.org/wiki?curid=688438" title="Malajálamsky jazyk">
Malajálamsky jazyk



</doc>
<doc id="688439" url="https://sk.wikipedia.org/wiki?curid=688439" title="Maldivský jazyk">
Maldivský jazyk



</doc>
<doc id="688440" url="https://sk.wikipedia.org/wiki?curid=688440" title="Maltský jazyk">
Maltský jazyk



</doc>
<doc id="688441" url="https://sk.wikipedia.org/wiki?curid=688441" title="Manský jazyk">
Manský jazyk



</doc>
<doc id="688442" url="https://sk.wikipedia.org/wiki?curid=688442" title="Mansijský jazyk">
Mansijský jazyk



</doc>
<doc id="688443" url="https://sk.wikipedia.org/wiki?curid=688443" title="Maorijský jazyk">
Maorijský jazyk



</doc>
<doc id="688444" url="https://sk.wikipedia.org/wiki?curid=688444" title="Maráthsky jazyk">
Maráthsky jazyk



</doc>
<doc id="688445" url="https://sk.wikipedia.org/wiki?curid=688445" title="Medzislovanský jazyk">
Medzislovanský jazyk



</doc>
<doc id="688446" url="https://sk.wikipedia.org/wiki?curid=688446" title="Moldavský jazyk">
Moldavský jazyk



</doc>
<doc id="688447" url="https://sk.wikipedia.org/wiki?curid=688447" title="Mongolský jazyk">
Mongolský jazyk



</doc>
<doc id="688448" url="https://sk.wikipedia.org/wiki?curid=688448" title="Novogrécky jazyk">
Novogrécky jazyk



</doc>
<doc id="688449" url="https://sk.wikipedia.org/wiki?curid=688449" title="Paštský jazyk">
Paštský jazyk



</doc>
<doc id="688450" url="https://sk.wikipedia.org/wiki?curid=688450" title="Pečenežský jazyk">
Pečenežský jazyk



</doc>
<doc id="688451" url="https://sk.wikipedia.org/wiki?curid=688451" title="Quenijský jazyk">
Quenijský jazyk



</doc>
<doc id="688452" url="https://sk.wikipedia.org/wiki?curid=688452" title="Samojský jazyk">
Samojský jazyk



</doc>
<doc id="688453" url="https://sk.wikipedia.org/wiki?curid=688453" title="Slovinský jazyk">
Slovinský jazyk



</doc>
<doc id="688454" url="https://sk.wikipedia.org/wiki?curid=688454" title="Srbochorvátsky jazyk">
Srbochorvátsky jazyk



</doc>
<doc id="688455" url="https://sk.wikipedia.org/wiki?curid=688455" title="Starofrancúzsky jazyk">
Starofrancúzsky jazyk



</doc>
<doc id="688456" url="https://sk.wikipedia.org/wiki?curid=688456" title="Starosloviensky jazyk">
Starosloviensky jazyk



</doc>
<doc id="688457" url="https://sk.wikipedia.org/wiki?curid=688457" title="Sundský jazyk">
Sundský jazyk



</doc>
<doc id="688458" url="https://sk.wikipedia.org/wiki?curid=688458" title="Svanský jazyk">
Svanský jazyk



</doc>
<doc id="688459" url="https://sk.wikipedia.org/wiki?curid=688459" title="Swahilský jazyk">
Swahilský jazyk



</doc>
<doc id="688460" url="https://sk.wikipedia.org/wiki?curid=688460" title="Tadžický jazyk">
Tadžický jazyk



</doc>
<doc id="688461" url="https://sk.wikipedia.org/wiki?curid=688461" title="Telugský jazyk">
Telugský jazyk



</doc>
<doc id="688462" url="https://sk.wikipedia.org/wiki?curid=688462" title="Thajský jazyk">
Thajský jazyk



</doc>
<doc id="688463" url="https://sk.wikipedia.org/wiki?curid=688463" title="Tibetský jazyk">
Tibetský jazyk



</doc>
<doc id="688464" url="https://sk.wikipedia.org/wiki?curid=688464" title="Turecký jazyk">
Turecký jazyk



</doc>
<doc id="688465" url="https://sk.wikipedia.org/wiki?curid=688465" title="Ujgurský jazyk">
Ujgurský jazyk



</doc>
<doc id="688466" url="https://sk.wikipedia.org/wiki?curid=688466" title="Urdský jazyk">
Urdský jazyk



</doc>
<doc id="688467" url="https://sk.wikipedia.org/wiki?curid=688467" title="Uzbecký jazyk">
Uzbecký jazyk



</doc>
<doc id="688468" url="https://sk.wikipedia.org/wiki?curid=688468" title="Valónsky jazyk">
Valónsky jazyk



</doc>
<doc id="688469" url="https://sk.wikipedia.org/wiki?curid=688469" title="Vietnamský jazyk">
Vietnamský jazyk



</doc>
<doc id="688470" url="https://sk.wikipedia.org/wiki?curid=688470" title="Waleský jazyk">
Waleský jazyk



</doc>
<doc id="688471" url="https://sk.wikipedia.org/wiki?curid=688471" title="Žliabky (vrch v Bachurni)">
Žliabky (vrch v Bachurni)

Žliabky () je názov vrchu v pohorí Bachureň. Leží nad Nižným Slavkovom, približne juhozápadne od Lipian. 
Poloha.
Nachádza sa v západnej časti pohoria Bachureň. Leží v Prešovskom kraji, v okrese Sabinov a zasahuje na katastrálne územie obcí Dubovica a Nižný Slavkov. Najbližšími sídlami sú severozápadným smerom situované obce Vysoká a Brezovička, západne ležiaci Nižný Slavkov, juhozápadne Vyšný Slavkov, juhovýchodne Lačnov, východne Renčišov a severovýchodne obec Dubovica.
Opis.
Žliabky ležia v rázsoche, ktorá vybieha severozápadným smerom z vrchu Bachureň (). Západným smerom sa nachádza Adamova hora (), Strieborná hora () a Skalka (), južným Bučina (), Smrekovica () a Magura (), východným Bachureň (), Dlhé diely () a Javor () a severným Predné Bandovce (), Zadné Bendovce () a Homôľka (). Južné a severozápadné svahy odvodňujú prítoky Slavkovského potoka, severné Dubovický potok, oba smerujúce do rieky Torysa, vodu z východných odvádza Malá Svinka do Hornádu. Vrchol traverzuje značený turistický chodník z Lačnova. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Bachurne, susedné Branisko, Volovské vrchy, východnú časť Nízkych Tatier, Belianske Tatry, Levočské vrchy, Ľubovniansku vrchovinu a Čergov.
Prístup.
Na vrchol nevedie značená turistická trasa, no východným úbočím vedie zeleno značený chodník z Lačnova cez sedlo Bachureň, pokračujúci cez sedlo pod Marduňou do Sabinova.

</doc>
<doc id="688472" url="https://sk.wikipedia.org/wiki?curid=688472" title="Teroristický útok v Bratislave 12. októbra 2022">
Teroristický útok v Bratislave 12. októbra 2022

K teroristickému útoku v Bratislave 12. októbra 2022 došlo krátko po 19:00 hodine pred LGBT kaviarňou Tepláreň na Zámockej ulici v Bratislave. Páchateľ pri ňom úkladne zavraždil dve obete vo veku do tridsať rokov a postrelil jednu osobu. Zavraždený Juraj Vankulič bol nebinárnou osobou, Matúš Horváth bisexuál. Na druhý deň bolo nájdené mŕtve telo páchateľa. Predpokladaným motívom zločinu bola nenávisť voči skupine osôb a jednotlivcovi pre ich skutočnú alebo domnelú sexuálnu orientáciu. Čin bol 17. októbra 2022 prekvalifikovaný z vraždy na obzvlášť závažný zločin teroristického útoku.
Útok.
Priebeh.
Ku zločinu došlo pred budovou na Zámockej ulici 7074/30 v mestskej časti Bratislava-Staré Mesto, kde sídli LGBTI bar Tepláreň. Podľa Hospodárskych novín, ktoré vychádzali z kamerového záznamu, sa páchateľ krátko po 18:35 postavil niekoľko metrov od vchodu do podniku, do výklenku susedného vchodu budovy (vchod do podniku Nervosa), kde čakal desiatky minút. Bol odetý takmer celý v čiernom, s čiapkou na hlave a rúškom na tvári. O 19:09 vytiahol zbraň s laserovým zameriavačom a začal strieľať na osoby pred podnikom, vykračujúc smerom k podniku. Po ôsmich výstreloch sa vrátil do výklenku, kde si zrejme vymenil zásobník, vrátil sa k obetiam a v streľbe pokračoval niekoľkými ďalšími ranami. Streľbou zasiahol dvoch mužov, ktorí sedeli na lavičke pred podnikom. Jeden padol priamo na mieste, druhému sa podarilo priblížiť k vchodu do podniku, kde ho však útočník dobehol. Páchateľ pri tom do nohy postrelil aj čašníčku podniku. Po svojom čine, ktorý trval necelú polminútu, utiekol na západ, smerom na Palisády k parčíku pri križovatke Zámockej a Škarniclovej ulice. Podľa očitých svedkov padlo pred podnikom približne desať výstrelov.
O 19:12 bolo prijaté oznámenie o streľbe na tiesňovú linku 112. Podľa prvého viceprezidenta Policajného zboru plk. Mgr. Branka Kišša prví policajti na miesto činu dorazili asi štyri minúty po spáchaní skutku. O 19:32 boli na miesto činu vyslaní príslušníci Národnej kriminálnej agentúry Prezídia Policajného zboru (NAKA PPZ). Po prvotnej obhliadke a analýze dôkazov na mieste činu konštatovali podozrenie z úkladnej vraždy, preto prípad prevzal vyšetrovateľ NAKA PPZ, ktorý začal trestné stíhanie vo veci obzvlášť závažného zločinu úkladnej vraždy podľa § 144 ods. 1 a ods. 2 písm. b) Trestného zákona v časti štádia pokusu podľa § 14 Trestného zákona. O udalosti bol okamžite informovaný prokurátor Úradu špeciálnej prokuratúry Daniel Lipšic.
Polícia spustila po útoku rozsiahlu pátraciu akciu, v rámci ktorej uzavrela viacero ulíc v okolí Palisád, prehľadávala nábrežie Dunaja pri Moste SNP a nasadila člny aj vrtuľník. Nasadení boli príslušníci NAKA PPZ (národná protiteroristická jednotka NAKA PPZ, zásahová skupina NAKA PPZ), príslušníci Útvaru osobitného určenia PPZ a do pohotovosti boli uvedené Pohotovostné policajné útvary Trnava, Nitra a Trenčín.
V spolupráci so Slovenskou informačnou službou sa o 22:32 podarilo zistiť totožnosť páchateľa. Krátko po 23:00 polícia vykonala zásah, pri ktorom na križovatke Obchodnej a Poštovej ulice zadržala jedného muža, nešlo však o páchateľa.
Páchateľ prišiel po útoku domov k rodičom, kde si vymenil jednu zbraň za druhú. Rodičia získali vedomosť o skutku ich syna, avšak túto skutočnosť neohlásili polícii. Páchateľ napísal aj list na rozlúčku a potom z domu odišiel s inou zbraňou. "Denník N" uviedol, že útočník sa pravdepodobne celú noc potuloval okolo Kramárov a v blízkom lesoparku. V oblasti, kde spáchal samovraždu, bol večer doručiť nejaké veci kamarátke. Krátko po polnoci totiž komunikoval na Twitteri a na portáli 4chan. Na základe informácií, ktoré polícia zistila, boli počas noci prijaté ďalšie opatrenia na zaistenie bezpečnosti ďalších osôb a objektov, ktoré mohli byť cieľom útoku, pričom išlo predovšetkým o objekty so zvýšeným výskytom osôb židovskej národnosti a osôb z LGBT komunity.
Páchateľ bol nájdený mŕtvy nasledujúci deň v ranných hodinách v blízkosti budovy Ministerstva školstva pri Jaskovom rade. Pravdepodobná príčina smrti je strelné poranenie v oblasti hlavy, pričom sa predpokladá samovražda. Polícia o nájdení tela páchateľa informovala na Facebooku o 7:57 ráno.
Vyšetrovateľ intenzívne spolupracoval s FBI, Europolom a s okolitými krajinami v rámci Európskej únie.
Motív činu.
Páchateľom bol 19-ročný muž z Bratislavy, ktorý na trestnú činnosť použil pištoľ kalibru .45 ACP s laserovým zameriavaním, ktorá bola v legálnej držbe jeho rodinného príslušníka, rovnako ako aj druhá zbraň, s ktorou pravdepodobne spáchal samovraždu. Vyšetrovateľ Národnej kriminálnej agentúry na základe analýzy vykonaných dôkazov zmenil právnu kvalifikáciu vyšetrovaného skutku na obzvlášť závažný zločin spáchaný z osobitného motívu, a to z nenávisti voči skupine osôb a jednotlivcovi pre ich skutočnú alebo domnelú sexuálnu orientáciu. Z vyšetrovania nevyplynulo, že by sa podozrivý poznal s poškodeným. Podľa riaditeľa NAKA Ľubomíra Daňka: „"Nie je vylúčené, že vzhľadom k doposiaľ získaným dôkazom, ktoré sú ešte predmetom analýzy, dôjde k prekvalifikovaniu skutku, a to na trestný čin terorizmu."“ Ako teroristický čin bola napokon udalosť klasifikovaná o 5 dní neskôr.
Primárnym cieľom teroristu bol vtedajší premiér Eduard Heger. Páchateľ mal v zápisníku viacero mien politikov, ale chodil len k bydlisku bývalého premiéra Hegera. „Nešlo o osobu Eduarda Hegera, ale o to, že bol v tom čase predsedom vlády,“ povedal po skončení vyšetrovania v januári 2024 špeciálny prokurátor Lipšic. Podľa Lipšica terorista zrejme očakával, že by prípadné usmrtenie vyvolalo taký ohlas, že by sa mohol zmeniť spoločenský poriadok.
Páchateľ komunikoval s linkou dôvery 10. októbra 2022 – dva dni pred spáchaním skutku. Uviedol: „"Musím zomrieť, ale mám veľký strach."“ Z linky dôvery sa však s útočníkom nedokázali skontaktovať, nepoznali jeho identitu.
Približne päť hodín pred streľbou páchateľ na Twitteri zverejnil 65-stranový manifest s rasistickým, antisemitským a homofóbnym obsahom vyzývajúcim na násilie proti židom a LGBTI osobám. V manifeste za svoje vzory mimo iných označil krajne pravicového teroristu Andersa Breivika (páchateľ teroristických útokov v Nórsku v roku 2011), útočníka na mešitu v Christchurchi na Novom Zélande a popredného organizátora holokaustu dôstojníka SS Adolfa Eichmanna.
Podľa informácií z 12. októbra 2023 (rok po útoku) by sa vyšetrovanie malo skončiť „do mesiaca“. Koncom roka bolo vyšetrovanie zastavené, čo sa stalo právoplatným 9. januára 2024.
V prípade bol za vinného uznaný príbuzný strelca, a to zo „spáchanie priestupku v podobe nezabezpečenia strelnej zbrane pred neoprávneným zneužitím“, ako dôsledok mu bol odňatý zbrojný pas. Rodičia páchateľa neboli trestne stíhaní.
Analýzy po útoku.
Bezpečnostný analytik Radovan Bránik na základe páchateľovho manifestu zhodnotil, že queer podnik mal byť len jedným z cieľov, nakoľko útočník plánoval tiež útok na ortodoxných židov. Podľa vyjadrení NAKA z 18. októbra 2022 mal byť strelcovým primárnym cieľom premiér Eduard Heger, o deň neskôr bolo medializované, že cieľom mal byť aj bývalý minister školstva, Branislav Gröhling, bývalý premiér Robert Fico a politológ Grigorij Mesežnikov. Podľa historika Mateja Medveckého doteraz medializované informácie naznačujú, že páchateľ bol prívržencom militantného akceleracionizmu, ktorý je najnovším stupňom vývoja najradikálnejšej časti pravicovoextrémistickej scény. Ide o „súbor taktických postupov a stratégií, ktoré majú vytvoriť tlak a zhoršiť latentné sociálne rozdiely, často prostredníctvom násilia, a tak urýchliť kolaps spoločnosti“, čo má smerovať „k chaosu a tzv. rasovej očiste, z ktorej podľa ich názoru má vzísť nový poriadok“.
Medializácia.
O prípade ako prvý informoval Policajný zbor prostredníctvom Facebooku o 19:48. Neskôr polícia upresnila počet obetí. Obsiahlejšie výsledky vyšetrovania prezentoval Policajný zbor a Úrad špeciálnej prokuratúry na tlačovej konferencii poobede 14. októbra 2022. Krátko po čine sa začali šíriť hoaxy, napríklad, že páchateľ zastrelil svojho bývalého partnera a útok bol zo žiarlivosti. Proti týmto tvrdeniam však svedčí páchateľov list na rozlúčku či manifest.
Rekvalifikácia z vraždy na teroristický útok.
Streľba bola 17. októbra 2022 prekvalifikovaná na teroristický útok. „"Vyšetrovateľ Národnej kriminálnej agentúry po konzultácii so špeciálnym prokurátorom zmenil právnu kvalifikáciu skutku streľby na Zámockej ulici v Bratislave na obzvlášť závažný zločin teroristického útoku,"“ oznámila hovorkyňa Generálnej prokuratúry SR Jana Tökölyová. Podľa špeciálneho prokurátora Daniela Lipšica budú orgány činné v trestnom konaní postupovať razantne. Jedna z foriem účasti na terorizme je verejné schvaľovanie teroristického útoku, za ktoré hrozí trest odňatia slobody na tri až desať rokov.
V piatok, 21. októbra 2022 NAKA oznámila, že zadržala študenta strednej školy z Bratislavy, ktorý verejne schvaľoval tento teroristický útok. Hrozil mu za to trest odňatia slobody na tri až desať rokov. 22. októbra stredoškoláka obvinili zo spoluúčasti na terorizme. V rovnaký deň bola v súvislosti s týmto prípadom obvinená zo spoluúčasti na terorizme aj ďalšia neplnoletá osoba, B. B., ktorá taktiež navštevuje bližšie nešpecifikovanú strednú školu v Bratislave.
Podľa profesora Rogera Griffina z University of Oxford je medzi zločinom z nenávisti a terorizmom rozdiel ten, že pri terorizme je východiskom ideológia. Tá sa dá nájsť v útočníkovom manifeste. Na rozdiel poskytol tento príklad: „"Ak by teraz niekto v Bratislave napadol imigranta, ide zrejme o zločin z nenávisti. Ak by napadnutím chcel útočník vyslať signál iným, spoločnosti s cieľom zmeniť spoločenské alebo politické pomery, išlo by o terorizmus."“ Politológ Jan Charvát rozdiel vysvetlil takto: „"Útočník sa snaží manifestom vysvetliť, že nemá duševnú poruchu, že nejde o násilie pre násilie, ale že v skutočnosti ide o politický boj, ktorého cieľom je v tomto prípade oslobodenie bielej rasy, ktorá je vystavená kľúčovému útoku zo strany Židov."“
15. januára 2024 na Špecializovanom trestnom súde začal proces s Jozefom B., ktorý je obvinený z verejného schvaľovania útoku, čoho sa dopustil keď na sociálnej sieti uviedol: „"Ľutujem toho nebohého strelca, že nevystrieľal celý bar."“
Obete.
Obeťami boli dve osoby vo veku do 30 rokov, pôvodne boli identifikované ako muži.
Matúš Horváth.
Matúš Horváth, pochádzajúci z bratislavskej mestskej časti Vrakuňa, bol 23-ročný študent Filozofickej fakulty Univerzity Komenského v Bratislave, ktorý v podniku pracoval. Univerzita Komenského vyjadrila sústrasť pozostalým a zriadila kondolenčnú knihu v budove univerzity. Na univerzite študoval čínštinu. Horváth bol bisexuál. V Teplárni pracoval ako čašník len mesiac. Okrem toho rád maľoval.
Juraj Vankulič.
Juraj Vankulič sa narodil 1. februára 1996 v Žiline matke Dane. Svojho biologického otca nepoznal. Ako dieťa bol pokrstený a spieval v kostole. Mal blízky vzťah so svojím nevlastným otcom a o osem rokov mladším bratom Samuelom. Neskôr žil a študoval v Dánsku. Zložil tzv. malú aj veľkú štátnu skúšku z angličtiny na úrovni Cambridge C2. Po návrate z Dánska pracoval v Bratislave v odevnej spoločnosti H&amp;M, kde mal na starosti vizuálny dizajn predajne.
Okolo pätnásteho roku života Vankulič prešiel coming outom. Neskôr sa vyčlenil ako nebinárna osoba a v anglickom jazyku používal zámená "he/they". Zaujímal sa o poéziu, tanec, módny priemysel a vystupoval ako drag performer pod menom "Sue Cidal". Jeho snom bolo žiť v Prahe. Pracoval v obchode. Denník N o ňom píše: „"Ľudia z Teplárne ho poznali ako šoumena a extrovertnú ikonu Teplárne"“. Bol to „skvelý tanečník“, v Teplárni robil vystúpenia a dvakrát zorganizoval kvíz, robil lip sync. Pracoval v obchode H&amp;M a mal zmysel pre módu. Raz sa obliekol ako muž, potom si zobral ženskú sukňu a inokedy sa jeho oblečenie nedalo zaškatuľkovať ani do jednej z týchto kategórií.“
Juraj Vankulič zomrel vo veku 27 rokov. Bol nebinárna osoba. Bol jednou z dvoch obetí prvého teroristického útoku na LGBTQ+ komunitu v histórii Slovenska.
Reakcie.
Štátni a politickí predstavitelia.
Útok odsúdili viacerí politickí predstavitelia vrátane primátora Bratislavy Matúša Valla, starostky mestskej časti Staré Mesto Zuzany Aufrichtovej, ministra vnútra Romana Mikulca a predsedu vlády Eduarda Hegera. Prezidentka Zuzana Čaputová poukázala na pravdepodobný nenávistný motív činu a uviedla, že táto nenávisť voči menšinám je už dlhodobo živená „hlúpymi a nezodpovednými výrokmi politikov“, ktorých vyzvala, aby s nenávistnou rétorikou prestali „kým nebude stáť ďalšie [životy].“
Spomedzi zahraničných štátnych a politických predstaviteľov sústrasť pozostalým obetí vyjadril český premiér Petr Fiala. Český minister vnútra Vít Rakušan zároveň dodal, že v slušnej spoločnosti nie je miesto ani „pre neodôvodnenú diskrimináciu LGBT ľudí“. Útok odsúdila aj predsedníčka Európskej komisie Ursula von der Leyenová a povedala, že „musíme ochraňovať komunitu LGBTIQ“.
V pondelok 17. októbra slovenský europoslanec a podpredseda Európskeho parlamentu Michal Šimečka informoval, že EP bude reagovať na útok zaradením do rokovacieho programu počas týždňa rokovanie o návrhu rezolúcie, ktorá odsudzuje zločiny z nenávisti voči LGBTI+ ľuďom v Európe. Za Šimečkov návrh na zmenu programu schôdze EP hlasovalo 325 z 367 europoslancov.
Popredné médiá.
Šéfredaktorka denníka "SME" Beata Balogová vo svojom komentári okrem iného spomenula, že súčasťou Národnej rady SR sú poslanci, „ktorí by zatvárali homosexuálov do ozdravovní“. Šéfredaktor "Denníka N" Matúš Kostolný túto udalosť vo svojom komentári prirovnal k vražde Jána Kuciaka a Martiny Kušnírovej, pričom vyzval, aby sa spoločnosť rázne postavila proti tým politikom, „ktorí šírili nenávistné reči o menšinách“. Odsúdil hlavne spoluprácu menšinovej vlády Eduarda Hegera s poslancami, ktorí boli zvolení na kandidátnej listine Ľudovej strany Naše Slovensko (Tomáš Taraba, Štefan a Filip Kuffa) a Slovenskú informačnú službu za to, že útočníka neodhalila počas príprav činu.
Šéfredaktor Konzervatívneho denníka Postoj Martin Hanus vyzval štát na konkrétne kroky na ochranu homosexuálov, ale dodal, že by v dôsledku tragédie nemala byť „legitímna kritika hnutia“ LGBTI stotožňovaná s tými, ktorí sa voči tejto komunite správajú nenávistne. Redaktorka denníka Postoj Eva Čobejová relativizuje zameranie útoku proti LGBT nasledovnými tvrdeniami: "„Do tejto verzie udalostí sa celkom nehodí to, že Krajčík mal ako prvý cieľ predsedu vlády Hegera, ktorý nie je ani žid, ani LGBTI+. … V prvom rade mu išlo o vplyvných ľudí, politikov, ale aj o umelcov, bankárov, novinárov. Paradoxne, ľudia z LGBTI+ komunity nepatrili na najvyššie priečky jeho záujmu. No boli najľahšie dosiahnuteľní, preto sa stali obeťami práve oni. … Tí dvaja mladí ľudia zo Zámockej sa stali obeťami muža, ktorý sa inšpiroval konšpiračnými zvrhlými ideológiami na Západe, pre ktoré sme nepriateľmi takmer všetci…“"
Spoločenská odozva.
13. októbra sa uskutočnili verejné zhromaždenia na podporu LGBTI komunity na Námestí SNP v Bratislave a na Hlavnej ulici v Košiciach. Aktivisti na Námestí SNP vyzvali vládu, aby bezodkladne zaviedla opatrenia v školstve na podporu pedagógov a vzdelávanie detí k ľudskosti a inkluzívnemu prístupu k životu.
14. októbra sa konal pochod proti nenávisti voči LGBTI komunite, ktorý organizovali Bratislavské kultúrne a informačné stredisko, Nomantinels divadlo, Iniciatíva Inakosť a ďalšie subjekty. Dav sa zišiel na Zámockej ulici pred Teplárňou a neskôr prešiel na Námestie SNP, kde podujatie pokračovalo príhovormi rečníkov. Príhovor mali majiteľ podniku Tepláreň Roman Samotný, prezidentka Zuzana Čaputová, europoslanec a predseda Progresívneho Slovenska Michal Šimečka, Vladimír Šucha z Európskej komisie, primátor Bratislavy Matúš Vallo, predseda Bratislavského kraja Juraj Droba a komik Fero Joke, ktorého sprevádzali viacerí herci. Na záver mal vystúpenie spevák Adam Pavlovčin. Na podujatí sa podľa odhadov zhromaždilo okolo 15-tisíc ľudí.
15. októbra sa v Bratislave konala demonštrácia s názvom Zostávame v uliciach – Antifašistický pochod mestom. Protest sa najprv začal vystúpením rečníkov na Námestí SNP a neskôr sa dav presunul pred budovu parlamentu.
21. októbra bol zorganizovaný pochod proti násiliu na LGBT+ ľuďoch v šiestich českých mestách. Pochod v Prahe viedol transparent s nápisom „Všichni jsme Tepláreň“ a navštívili ho stovky ľudí. Pochod bol zakončený pred slovenskou ambasádou v pražskom Bubenči.
Kultúrne odozvy.
V novembri 2022 sa konal festival Slovenská Tepláreň. Bola to iniciatíva Festivalu Pohoda, Romana Samotného z Teplárne a iných partnerov. Ich cieľom bolo „vyjadriť koncertmi pre Matúša a Juraja spolupatričnosť s ich blízkymi i podporu LGBTI+ ľuďom“. V rámci festivalu sa uskutočnila aj diskusná séria "Tepláreň Nahlas", ktorá pokračovala aj po festivale.
13. ročník festivalu Dúhový PRIDE Bratislava v roku 2023 reflektoval teroristický útok. Jeho heslom bolo „hrdí a nezničiteľní“. Novým symbolom sa stala tiež dúhová vlajka, ktorá je „nepriestrelná, odolná proti prerezaniu a ohňovzdorná“. Vyrobená je zo špeciálneho materiálu twaron, z ktorého sa vyrábajú aj neprestrieľné vesty a vlajka opäť odkazuje na Tepláreň. Do festivalu sa zapojila aj Slovenská národná galéria. Jedným z projektov je „nenápadný pamätník“ pre Juraja Vankuliča a Matúša Horvátha. „Kvapka na jednom z okien Premostenia je symbolickou slzou vyplakanou za zmarené životy."
V septembri 2024 vydal spisovateľ a publicista Marek Hudec knihu "Spúšť: Príbehy o láske a nenávisti", ktorá sa venuje útoku. Kniha je založená na základe rozhovorov s viac než 50 ľuďmi, „blízkymi obetí, svedkov a svedkýň z miesta činu, kvír ľudí zasiahnutých násilím v mesiacoch pred i po vražde, pamätníkmi a pamätníčkami na udalosti z blízkej či vzdialenejšej minulosti“.
Politické reakcie.
Strana Sloboda a Solidarita 17. októbra oznámila návrh vytvorenia inštitútu partnerského spolužitia. Jej poslanec Ondrej Dostál oznámil, že „[j]e to iba úprava niektorých majetkových práv a niektorých životných situácií,“ nejde teda o zavedenie manželstva. O návrhu by sa malo rokovať na októbrovej schôdzi NR SR.
18. októbra poslanci Národnej rady schválili vyhlásenie, ktoré útok odsudzuje. Okrem iného vyhlásili: „Parlament ostro odsudzuje teroristický čin z 12. októbra 2022, ktorého obeťami boli Matúš Horváth a Juraj Vankulič, ktorých životy vyhasli pre ich sexuálnu orientáciu. Vyjadruje hlbokú sústrasť pozostalým, rodinám a ich blízkym. Zároveň vyjadruje aj uistenie všetkým príslušníkom menšín a komunít, že sú obohacujúcou súčasťou našej spoločnosti.“ Žiadali tiež vládu, aby splnila záväzky zo svojho programového vyhlásenia zamerané na zlepšenie postavenia menšín a komunít na Slovensku.
Poslanci Národnej rady návrh 19. októbra 2022 odmietli. Za posunutie do druhého čítania hlasovalo 50 poslancov zo 133 prítomných. Proti bolo 37, zdržalo sa 15 a 31 poslancov nehlasovalo. Ešte v ten deň dostal minister spravodlivosti Viliam Karas od premiéra Eduarda Hegara „poverenie pripraviť legislatívu na posilnenie práv LGBT+ menšiny“. Podľa Hegera je „prirodzenejšie“ keď zmena pôjde cez vládu. Tvrdil tiež, že o poverenie požiadal sám Karas.
V súvislosti s teroristickým útokom plánuje Slovensko navštíviť delegácia Monitorovacej skupiny pre demokraciu, právny štát a základné práva Európskeho parlamentu. Podľa jej člena, europoslanca Vladimíra Bilčíka sa misia „chce na Slovensku podrobnejšie informovať o pozadí a kontexte tohto zločinu z nenávisti. Tiež diskutovať s príslušnými slovenskými orgánmi o konkrétnych krokoch v boji proti nenávisti a pri ochrane LGBT+ menšiny a ďalších zraniteľných skupín. Europoslanci chcú na Slovensku diskutovať o čo najvhodnejšom zapojení spoločných európskych inštitúcií do boja proti nenávisti vo verejnom priestore. Rovnako o radikalizácii mladých ľudí v online priestore.“
Iné reakcie.
18. októbra 2022 denník Pravda informoval, že Jazykovedný ústav Ľudovíta Štúra zmenil definíciu slova „láska“ z „náklonnosť jedného pohlavia k druhému“ na novú definíciu, ktorá neobsahuje pojem pohlavie: „silná náklonnosť k určitej osobe na základe telesnej, duševnej a citovej príťažlivosti“. Ústav ako odôvodnenie okrem iného uviedol: „Veľmi dobre si uvedomujeme obrovskú silu slov, ktorými ako ľudia dennodenne komunikujeme a tým aj konáme.“
Juraj Krajčík starší, otec útočníka a kandidát za stranu VLASŤ, stiahol vyjadrenia zo svojho verejného Facebookového profilu. V rozhovoroch označil svojho syna za obeť a vyjadril sa, že neverí že bol páchateľom.
Návštevy Teplárne po útoku.
Miesto útoku navštívili viacerí hostia, medzi inými:
Pripomínanie.
Spomienkové podujatia a aktivity.
2023.
Dúhový PRIDE Bratislava 2023 reflektoval teroristický útok z predošlého roka, jeho heslom bolo „hrdí a nezničiteľní“. Počas podujatia bola predstavená dúhová vlajka, ktorá bola „nepriestrelná, odolná proti prerezaniu a ohňovzdorná“. Vyrobená bola zo špeciálneho materiálu twaron z ktorého sa robia aj neprestrieľné vesty a odkazovala na Tepláreň. Na PRIDE vystúpila Radka Trokšiarová a majiteľ Teplárne, Roman Samotný. Ďalšou pripomienkou bol „nenápadný pamätník“ pre Juraja Vankuliča a Matúša Horvátha. „Kvapka na jednom z okien Premostenia Slovenskej národnej galérie je symbolickou slzou vyplakanou za zmarené životy.“
Na počesť Juraja Vankuliča a Matúša Horvátha sa 12. októbra 2023 na Zámockej ulici uskutočnilo spomienkové podujatie pod názvom: „Matúš a Juraj, nezabudneme“. Podujatia sa zúčastnili „tisíce ľudí“. Súčasťou podujatia bola minúta ticha a zapálenie sviečok, položenie vencov, koncerty, hudobné vystúpenia a príhovory. Zúčastnil sa ho predseda vlády Ľudovít Ódor; prezidentka Zuzana Čaputová sa kvôli ochoreniu nezúčastnila, ale poslala videonahrávku.
Spomienkový pochod sa konal aj 13. októbra 2023 v Olomouci.
V roku 2023 sa festival Drama Queer uskutočnil s podtitulom „Hráme o život!“, reflektoval tým teroristický útok.
2024.
Dúhový PRIDE Bratislava 2024 počas 14. ročníka plánoval uskutočniť minútu ticha za Juraja Vankuliča a Matúša Horvátha.
Na mieste útoku bola dúhová lampa, ktorá bola neznámym človekom premaľovaná na sivo. Poslankyňa Lucia Plaváková k incidentu na Facebooku uviedla „Takto vyzerá doslovné vymazávanie LGBTI+ ľudí. Presne taký je svet, do ktorého nás niektorí ľudia chcú dotlačiť. Sivý, bez farieb, bez rozmanitosti. Keď toto spraví niekto len dva dni po výročí brutálnej vraždy Juraja a Matúša, nedá sa to nazvať nijako inak ako barbarstvo.“
Druhé výročie útoku si plánovalo pripomenúť aj Gymnázium Ľudovíta Štúra Trenčín. Študenti gymnázia boli pozvaní, aby v deň spomienky prišli do školy v pestrých farbách a mohli sa zúčastniť tvorby plagátov, ktoré by boli vystavené v budove školy. Dobrovoľnú akciu nakoniec gymnázium zrušilo, podľa svojich slov „najmä preto, aby ochránilo dobré meno školy a aby zabránilo šíreniu dezinformácií, ktoré kolovali na sociálnych sieťach. Taktiež chcelo zabrániť šíreniu negatívnych emócií medzi ľuďmi. Dôvodom bolo obvinenie europoslanca Milana Mazureka (REPUBLIKA) zo šírenia ideológie. Vo videu zverejnil aj osobné údaje učiteľky. Gymnázium podporil minister školstva Tomáš Drucker (Hlas-SD), ktorý uviedol: „Je absolútne neprijateľné, aby takáto kvalitná škola, alebo akákoľvek iná škola, bola terčom primitívnej kampane a zastrašovania. A myslím si, že naozaj len zúfalci, ktorí nemajú čo Slovensku ponúknuť, si za terč a cieľ svojich útokov berú deti, školu a učiteľov.“
2025.
27. februára 2025 bola na Zámockej odhalená pamätná tabuľa. „Nech je pamätná tabuľa večným mementom, ale aj záväzkom, že sme tu jeden pre druhého. A nikdy nebudeme mlčať, keď bude ktokoľvek v našej spoločnosti ohrozený,“ uviedol pri odhalení starosta mestskej časti Staré Mesto, Matej Vagač. V rovnaký deň Iniciatíva Inakosť otvorila Komunitné a integračné centrum In určené pre LGBTI+ komunitu.
Na výročie útoku, 12. októbra 2025, Iniciatíva Inakosť neplánovala uskutočniť v Bratislave pochod ani demonštráciu. Roman Samotný k situácii uviedol: „Posledné mesiace sme pod veľkým tlakom aj pre novelu ústavy. Vnímame, že teraz je veľmi dôležité poskytovať podporu najmä LGBTI+ ľuďom, ich rodinám a blízkym, aby tú situáciu zvládli“. Plánovaná bola diskusia s Radkou Trokšiarovou a Zuzanou Čaputovou. V rámci Slovenska sa uskutočnili iné spomienkové akcie.

</doc>
<doc id="688474" url="https://sk.wikipedia.org/wiki?curid=688474" title="Matthew Lillard">
Matthew Lillard

Matthew Lyn Lillard (* 24. január 1970, Los Angeles, Kalifornia, USA) je americký herec, producent a komik. Je známy z filmov ako "Hackeri" (1995), "Vreskot" (1996), "13 duchov" (2001), "Scooby-Doo" (2002), "" (2004), "Nekecaj a pádluj!" (2004), "Pánska jazda" (2006), "Späť v hre" (2012) a z televíznych seriálov ako "The Bridge" (2013-2014), "Bosch" (2014-2021) a " Good Girls" (2018-2021).
Detstvo a mladosť.
Lillard sa narodil v meste Lansing, v štáte Michigan. Má mladšiu sestru Amy a navštevoval Foothill High School v Tustine v Kalifornii. v Meste Tustin, tiež prežil svoje detstvo. Študoval na Americkej akadémii dramatických umení v Pasadene v Kalifornii s hereckým kolegom Paulom Ruddom. 
Kariéra.
V roku 1994 ho obsadili do čiernej komédie, "Šesť vrážd stačí, mamička" a nasledujúci rok, bol obsadený do filmu "Hackeri", kde si zahral po boku Angeliny Jolie a Jonnyho Lee Millera. V roku 1996 stvárnil postavu Stua Machera, v horore "Vreskot". 
Stvárnil postavu Shaggyho, vo filmových spracovaniach animovaného filmu, "Scooby-Doo" z roku 2002 a rolu si neskôr zopakoval v pokračovaní, "" z roku 2004. Lillard, daboval aj postavu Shaggyho v animovaných seriáloch Scooby-Doo. V rovnakom roku, si zahral po boku Setha Greena, v komédii "Nekecaj a pádluj". 
V roku 2013 hral rolu Daniela Fryea v americkom televíznom seriáli "The Bridge", po boku Diane Kruger. V roku 2017 hosťoval v tretej sezóne televízneho seriálu "Twin Peaks". O rok neskôr, stávrnil záletného manžela, Christiny Hendricks, v televíznom seriály "Good Girls".
V roku 2023 stvárnil postavu Willima Aftona, manipulativného sériového vraha, vo filme "Five Nights at Freddy's", pričom Lillard získal pozitívne reakcie na jeho herecký výkon. O rok neskôr, sa objavil vo filme "The Life of Chuck" režiséra Mikea Flanagana. 
V januári 2025 bolo oznámené, že sa vracia do filmu "Vreskot 7".
Súkromný život.
V auguste 2000 sa Lillard oženil s Heather Helmovou, s ktorou má tri deti. Spoločne bývajú v Los Angeles.

</doc>
<doc id="688477" url="https://sk.wikipedia.org/wiki?curid=688477" title="Pavlovský kanál">
Pavlovský kanál

Pavlovský kanál je kanál v regióne Dolný Zemplín, na území obce Pavlovce nad Uhom v okrese Michalovce v Košickom kraji. Nachádza sa v geomorfologickom celku Východoslovenská rovina. Ústi do vodného toku Udoč. Má dĺžku . Rád toku VI. 
Začiatok.
Začína sa v na území obce Pavlovce nad Uhom na pomedzí medzi západným okrajom intravilánu a extravilánom obce, juhozápadne od futbalového ihriska umiesteného na "Lúčnej ulici".
Opis toku.
"Pavlovský kanál" tečie od svojho začiatku v priamke juhozápadným smerom cez poľnohospodársky extravilán obce Pavlovce nad Uhom, v priberá bezmenný ľavostranný prítok, v mení smer na západ, pokračuje v priamke, v ústi do vodného toku Udoč ako jej ľavostranný prítok.
"Pavlovský kanál" patrí do okresu Michalovce v Košickom kraji. Nachádza sa v geomorfologickom celku Východoslovenská rovina v geomorfologickom podcelku Kapušianske pláňavy. Nemá dôležitejší prítok.
Pôvod názvu.
Názov vodného toku "Pavlovský kanál" má pôvod v prvej zložke názvu obce Pavlovce nad Uhom. Z toponyma Pavlovce nad Uhom bolo po pridaní formantu "-ský" k prvej zložke názvu a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Pavlovský kanál" ako súčasť veľmi početnej skupiny názvov v slovenskej toponymii, najmä hydronymii. 
Názov obce Pavlovce nad Uhom s písomne doloženými záznamami 1327 "Palouch", 1332 "Pauloch, Palouch", 1808 "Pallowce", 1920 "Pavlovce" má pôvod buď od v stredoveku obľúbeného slovanského mena "Pavol" s rozšírením podľa analógie rodinnej prípony "-ovci" → "-ovce"
alebo podľa etnonyma "Plavci/ Polovci", ktorí vykonávali v ranom stredoveku v Uhorsku strážnu službu.
Názov vodného toku bol štandardizovaný v roku 1990.
V priestore slovenskej hydronymie vodných tokov hydronymum "Pavlovský kanál" je jedinečným hydronymom (október 2022).
Referencie.
 
 

</doc>
<doc id="688479" url="https://sk.wikipedia.org/wiki?curid=688479" title="Pokoj vám">
Pokoj vám

Pokoj vám je nerealizovaný štúdiový album slovenskej skupiny Prúdy, ktorý bol nahraný v roku 1969. Album malo vydať hudobné vydavateľstvo Panton na jeseň toho istého roku a mal byť druhým po ich debute "Zvoňte, zvonky". Album bol vydaný až o devätnásť rokov neskôr, v roku 1998 hudobným vydavateľstvom Bonton.
O albume.
Album "Pokoj vám" bol nahrávaný v lete 1969 v štúdiu symfonického orchestra Československého rozhlasu v Bratislave. Napriek tomu, že mal už pridelené katalógové číslo, vydaný nebol. Dôvodom boli temné, depresívne texty Kamila Peteraja a Borisa Filana, ktoré evokovali nálady beznádeje súvisiace s augustovou okupáciou v lete v roku 1968. Zvukový záznam z albumu sa oficiálne stratil a dlho to vyzeralo, že neexistuje. V niekoľkých kópiách ale koloval medzi fonoamatérmi a bol aj v archíve Pavola Hammela. Vďaka týmto okolnostiam sa ho podarilo v roku 1998 rekonštruovať a zvukovo pripraviť na vydanie na kompaktnom disku vo vydavateľstve Bonton.
Album je skôr profilovkou Pavla Hammela, než skupiny Prúdy. Oproti vtedajšiemu štýlu kapely je "Pokoj vám" tichší, folkovejší a je konceptuálne do jedného celku prepojený hovoreným slovom v interpretácii Pavla Hammela. Napriek tomu na ňom znejú aj rockovejšie piesne, napríklad pieseň „Horiaci dom“, na ktorej účinkuje Marián Varga, no na albume elektrická gitara ani organ výraznejšie nedominujú. 
Hudobnú réžiu nahrávania albumu mal Leoš Komárek, o zvukovú réžiu sa starali Peter Hubka a Vladimír Marko, réžiu hovoreného slova mal Dušan Hanák. O remastrovanie archívneho materiálu sa v roku 1998 postaral Alexander Soldán, editorom celého projektu bol Peter Pišťanek.
Bonusy na reedícii.
Na kompaktnom disku albumu z roku 1998 sú pridané okrem pôvodných skladieb aj dva bloky bonusov, ktoré prezentujú zostavu skupiny Prúdy z čias nahrávania albumu "Zvoňte, zvonky". Ide o piesne, nahrané v roku 1968 pre krátky film Ivana Húšťavu "Aleluja" (nahrávky 13–17). Dve z nich sú klasické vianočné koledy, prearanžované do mierne nezvyklých polôh (napríklad pochmúrne znejúca „Tichá noc“), zvyšok sú pokusy o vlastné verzie vianočných piesní. 
Druhý blok bonusov, nahrávky 18–20, pochádzajú z televízneho programu "Nedeľná chvíľka poézie" vysielanom v roku 1968. Skupina v nich zhudobnila básne liverpoolských básnikov Rogera McGougha a Briana Pattena.

</doc>
<doc id="688482" url="https://sk.wikipedia.org/wiki?curid=688482" title="Chrám sv. Sofie (Kyjev)">
Chrám sv. Sofie (Kyjev)



</doc>
<doc id="688487" url="https://sk.wikipedia.org/wiki?curid=688487" title="Adamova hora">
Adamova hora

Adamova hora () je vrch v pohorí Bachureň. Leží nad Nižným Slavkovom, približne juhozápadne od Lipian. 
Poloha.
Nachádza sa v západnej časti pohoria Bachureň. Leží v Prešovskom kraji, v okrese Sabinov a zasahuje na katastrálne územie obcí Vysoká a Nižný Slavkov. Najbližšími sídlami sú na západnom úpätí ležiaci Nižný Slavkov a na severnom obec Vysoká a Brezovička, juhozápadne sa nachádza Vyšný Slavkov a juhovýchodne Lačnov.
Opis.
Adamova hora leží na konci rázsochy, ktorá vybieha severozápadným smerom z vrchu Bachureň () a smeruje na západ cez Žliabky (). Západným smerom sa nachádza Ždiar (), Strieborná hora () a Okrúhly hrb (), južným Skalka (), Ostrý vrch (), Bučina () a Smrekovica (), východným Magura (), Bachureň (), Žliabky (), Javor () a Zadné Bendovce () a severným Homôľka (). Južné svahy odvodňuje potok Čierny močiar, severné Vysocký potok, oba smerujúce do Slavkovského potoka v povodí rieky Torysa. Na vrchol nevedie značený turistický chodník. 
Výhľady.
Vrchol pokrýva nesúvislý riedky lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Bachurne, susedné Branisko, Volovské vrchy, východnú časť Nízkych Tatier, Belianske Tatry, Levočské vrchy, Ľubovniansku vrchovinu a Čergov.
Prístup.
Na vrchol nevedie značená turistická trasa, preto prístup je možný lesnými chodníkmi z okolia, príp. po hrebeni zo zeleno značeného chodníka cez Žliabky (). Južným úpätím vedie červená značka z Nižného Slavkova do sedla Bachureň.

</doc>
<doc id="688488" url="https://sk.wikipedia.org/wiki?curid=688488" title="Penelope Ann Millerová">
Penelope Ann Millerová

Penelope Ann Millerová (; * 13. január 1964, Los Angeles, Kalifornia, USA) je americká herečka. Je známa z filmov ako "Biloxi Blues" (1988), "Čas prebudenia" (1990), "Peniaze iných" (1991), "Carlitova cesta" (1993), "Relic" (1997), "Lulu sa vracia" (2000), "Ambiciózna blondínka" (2007), "Umelec" (2011) a z televíznych seriálov, ako "American Crime" (2015-2017) a "Monštrum: Príbeh Jeffreyho Dahmera" (2022).
Detstvo a mladosť.
Millerová sa narodila v Los Angeles v Kalifornii, Beatrice a Markovi Millerovi. Jej otec bol televízny herec a producent. Má dve sestry; staršiu Marisu Miller, ktorá je tiež filmovou herečkou, a mladšiu, Savannah Miller, ktorá pracuje ako sociálna pracovníčka.
Millerová vyštudovala strednú školu v Los Angeles a dva roky od roku 1981 do roku 1983 navštevoval Menlo College v Athertone v Kalifornii, potom sa presťahovala do New Yorku, kde študoval divadlo v HB Studio.
Kariéra.
Millerová začínala s divadelným herectvom, na Broadwayi. V roku 1985, bola obsadená do hlavnej úlohy, spoločne s Matthewom Broderickom, v divadelnej inscenácii Neila Simona, "Biloxi Blues". Divadelná inscenácia, bola ocenená cenou Tony Award a Millerová si spoločne s Broderickom, zahrala aj vo filmovej verzii tejto inscenácie, v roku 1988. Za jej herecký výkon v inscenácii "Our Town", získala nomináciu na divadelné ocenenie Tony Award.
V roku 1990 si zahrala vedľajšiu úlohu, vo filme "Čas prebudenia", s Robertom De Nirom a Robinom Williamsom. V rovnakom roku, tiež hrala vo filmoch ako "Drsná štvrť", "Policajt zo škôlky" a "Nováčik".
V roku 1992, si zahrala v životopisnom filme "Chaplin" a o rok neskôr, hrala vo filme "Carlitova cesta", kde hral hlavnú úlohu Al Pacino a práve on si ju vybral, do hlavnej ženskej úlohy. Za svoj herecký výkon, bola tiež nominovaná na filmové ocenenie, Zlatý glóbus. V roku 1994, si zahrala po boku Aleca Baldwina, vo filme "Muž tieňa", kde za svoj herecký výkon, získala prvú nomináciu na cenu Saturn Award a druhú získala za herecký výkon v trileri "Relic", z roku 1997.
V roku 2000 hrala škandalóznu učiteľku Mary Kay Letourneau, v televíznom filme, natočeného podľa skutočnej udalosti; "Americké dievča" a v rovnakom roku, tiež hrala po boku Melanie Griffith a Patricka Swayzeho, v romantickej komédii, "Lulu sa vracia". 
V roku 2005 hosťovala v televíznych seriáloch ako "Zúfalé manželky" a "". V roku 2007 , hrala v romantickej komédii "Ambiciózna blondínka", spoločne s Jessicou Simpson a Lukeom Wilsonom v hlavnej úlohe. V roku 2011 si zahrala vedľajšiu úlohu v oscarovom filme "Umelec". 
V roku 2015, bola obsadená do jednej, z hlavných úloh v prvej sérii dramatického seriálu ABC, "American Crime". V októbri 2020 bola Millerová obsadená ako prvá dáma Nancy Reagan vo životopisnom filme, "Reagan", ktorý by mal mať premiéru v roku 2023. Film sa bude zamerivať na život Ronalda Reagana. Tiež účinkovala v troch epizódach televízneho seriálu "".
Súkromný život.
V roku 1994 sa vydala, za Willa Arnetta, no ich manželstvo bolo rozvedené o rok neskôr. V roku 2000 sa vydala druhý krát, za Jamesa Hugginsa, s ktorým má dve dcéry. V marci 2012 Millerová podala žiadosť o rozvod, po 12 rokoch manželstva. V júni, toho istého roku, Millerová stiahla svoju žiadosť. 

</doc>
<doc id="688489" url="https://sk.wikipedia.org/wiki?curid=688489" title="Penelope Ann Miller">
Penelope Ann Miller



</doc>
<doc id="688492" url="https://sk.wikipedia.org/wiki?curid=688492" title="Petrovský kanál">
Petrovský kanál

Petrovský kanál je kanál v regióne Dolný Zemplín, na území mesta Michalovce, jeho mestskej časti Topoľany, a v malom rozsahu na území obce Petrovce nad Laborcom v okrese Michalovce v Košickom kraji. Nachádza sa na pomedzí geomorfologického celku Východoslovenská pahorkatina a geomorfologického celku Východoslovenská rovina. Ústi do vodného toku Stredný potok. Má dĺžku . Rád toku VIII. 
Začiatok.
Začína sa v na území mesta Michalovce, v jeho mestskej časti Topoľany, v poľnohospodárskom extraviláne, v severnej časti poľa "Valalské pastvisko", na západ od vodného toku Ortáš a od železnice z Michaloviec do Strážskeho.
Opis toku.
"Petrovský kanál" tečie od svojho začiatku v priamke juhozápadným smerom cez poľnohospodársky extravilán mesta Michalovce jeho mestskej časti Topoľany, v vteká na územie obce Petrovce nad Laborcom, po krátkom úseku územím tejto obce sa v vracia na územie mestskej časti Topoľany mesta Michalovce, preteká cez pole "Valalské pastvisko", v ústi do vodného toku Stredný potok ako jeho ľavostranný prítok. Stredný potok je ďalej prítokom vodného toku Dolná Duša.
"Petrovský kanál" patrí do okresu Michalovce v Košickom kraji. Nachádza sa na pomedzí geomorfologického celku Východoslovenská pahorkatina geomorfologického podcelku Laborecká niva a geomorfologického celku Východoslovenská rovina geomorfologického podcelku Laborecká rovina. Nemá prítoky.
Pôvod názvu.
Názov vodného toku "Petrovský kanál" má pôvod v prvej zložke názvu obce Petrovce nad Laborcom. Z toponyma Petrovce nad Laborcom bolo po pridaní formantu "-ský" k prvej zložke názvu a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Petrovský kanál" ako súčasť veľmi početnej skupiny názvov v slovenskej toponymii, najmä hydronymii. 
Názov obce Petrovce nad Laborcom s písomne doloženými záznamami 1254 "Villa Peotry", 1335 "Petroucz", 1337 "Petrolch", 1374 "Petroch", 1808 "Petrowce", 1948 "Petrovce nad Laborcom" má pôvod zrejme od prvého majiteľa daného územia "Peter" s rozšírením podľa analógie rodinnej prípony "-ovci" → "-ovce".
Názov vodného toku bol štandardizovaný v roku 1990.
V priestore slovenskej hydronymie vodných tokov hydronymum "Petrovský kanál" je jedinečným hydronymom (október 2022). 
Referencie.
 
 

</doc>
<doc id="688493" url="https://sk.wikipedia.org/wiki?curid=688493" title="Ľudovít Kandra">
Ľudovít Kandra



</doc>
<doc id="688494" url="https://sk.wikipedia.org/wiki?curid=688494" title="Dub cerový">
Dub cerový

Dub cerový (iné názvy: cer, dub južný; staršie [alebo po česky]: dub cer, dub slovenský; ) je statný opadavý strom z rodu dub ("Quercus") z čeľade bukovité ("Fagaceae"). 
Pochádza z južnej Európy a Malej Ázie a je dominantný v stredomorských zmiešaných lesoch. Dub cerový kvitne v máji až júni a jeho listy pučia najneskoršie spomedzi našich dubov.
Opis.
Dub cerový je veľký, rýchlo rastúci listnatý strom, s pomerne košatou korunou, dorastajúci do výšky 40 m. Má dobre vyvinutý koreňový systém, priemer kmeňa môže dosiahnuť 1,5 až 2 m a môže sa dožiť 120 až 150 rokov. Drevo je so širokou beľou a červenkastým jadrom, je kruhovito pórovité. Kôra je svetlosivá a hlboko rozbrázdená, hrubá niekedy až 10 cm, s červenohnedými alebo oranžovými puklinami. Minuloročné konáriky sú plstnaté, nevýrazne hranaté, olivovozelené, neskôr sivohnedé a s lenticelami.
Púčiky, ktoré sú sústredené na konci konárikov, majú vajcovitý tvar. Sú zabalené do čiarkovitých prílistkov, ktoré tvoria štetku. Striedavé, stopkaté listy sú v obryse podlhovasto elipsovité až obrátene vajcovité a plytko nepravidelne laločnaté. Stopka listu je dlhá 1 až 3 cm, plstnatá, na báze s trvácimi prílistkami. Čepeľ listu je na báze zaokrúhlená alebo nevýrazne srdcovitá, zriedka klinovito zúžená, je dlhá 5 až 25 cm, široká 3 až 8 cm. Na líci je lesklo tmavozelená, drsno chlpatá, na rube žltozelená, hviezdovito plstnatá až s 9 lalokmi. Dub cerový je premenlivý najmä v tvare a veľkosti listov, v závislosti od ekologických podmienok stanovišťa. Listy koncom jesene žltnú a opadávajú alebo pretrvávajú v korune až do ďalšej jari, najmä na mladých stromoch. 
Samčie jahňady sú 4 až 11 cm dlhé na chlpatej visiacej stopke. Kvety sú takmer sediace, okvetie je 5-6 dielne, tyčinky bývajú 4-5. Samičie kvety sú zoskupené do klbôk, sú 1-8 kveté na 2 cm dlhej plstnatej stopke. Plodom je červenohnedý vajcovitý žaluď dlhý až 4 cm a široký 2 cm. Plody, zvyčajne v počte 1 až 2, dozrievajú až v druhom roku (v prvom roku majú tvar zatvorenej päste s plstnatou hrubou stopkou). Čiašky dospelých plodov sú guľovité, veľké, na povrchu s dlhými, asi 1 mm hrubými krycími šupinami.
Cer tvorí akýsi prechod medzi opadavými a vždyzelenými dubmi, čo potvrdzujú aj jeho dva významné krížence; vždyzelený Quercus x kewensis a polo opadavý Quercus x hispanica.
Rozšírenie.
Areál duba cerového siaha od južnej Európy až po Malú Áziu. V celom rozsahu distribúcie sa vyskytuje najmä na Balkánskom a Apeninskom polostrove. Západná hranica jeho prirodzeného areálu je Francúzsko a jeho severná hranica je v Nemecku, pokračuje na východ cez Rakúsko, Švajčiarsko, Česko, Slovensko a Maďarsko. Je to jeden z 12 pôvodných druhov dubov v Albánsku. V Bulharsku zaberá suchšie a stredne bohaté biotopy v rovinatých a kopcovitých oblastiach, kde tvorí rozsiahle lesy s inými druhmi dubov, napr. dubom balkánskym ("Quercus frainetto"), dubom plstnatým ("Quercus pubescens") a inými listnatými drevinami vrátane javora poľného ("Acer campestre"), bresta hrabolistého ("Ulmus minor") hraba ("Carpinus orientalis") a jaseňa mannového ("Fraxinus ornus"). Významný je aj v Maďarsku, kde tvorí vyše 11 % zalesnenej plochy v krajine. V Taliansku rastie od hladiny mora až po Apeniny a pokrýva okolo 280 000 ha, často sa vyskytuje spolu s dubom balkánskym. Je tiež široko rozšírený v Slovinsku, najčastejšie v stredomorských oblastiach Kras, Brkini a Tolminsko, ale rastie aj na teplých a suchých strmých svahoch v kontinentálnych častiach krajiny. V prípade otepľujúcej klímy sa očakáva, že druh vykáže posun na sever. Dub cerový bol introdukovaný v niektorých ďalších európskych krajinách vrátane Veľkej Británie a pestuje sa aj v Severnej Amerike, na Ukrajine, v Argentíne a na Novom Zélande.
Na Slovensku hojne rastie medzi Fiľakovom, Rimavskou Sobotou a Tornaľou, masový výskyt má v CHKO Cerová vrchovina. Pomerne hojne rastie v Lučenskej kotline, odkiaľ preniká do Slovenského krasu a do Košickej kotliny. Vo Východoslovenskej nížine sa vyskytuje najmä v okolí Kráľovského Chlmca.
Ekológia.
Dub cerový má schopnosť prispôsobiť sa rôznym podmienkam. Je relatívne odolný voči suchu (viac ako ostatné druhy dubov v tej istej oblasti) a znečisteniu ovzdušia. Vyhovujú mu zmiešané, riedke, často i krovinaté svetlé lesy nevápenaté, mierne kyslé, kamenité i hlinitopiesočnaté pôdy. Zvyčajne si vytvorí hlboký hlavný koreň a silné bočné korene, čo mu pomáha k stabilizácii. Je náročný na svetlo, ale môže rásť pod svetlým lesným zápojom. Má mnoho priekopníckych vlastností, vrátane dobrej klíčivosti semien a rýchleho skorého rastu. Vyniká výbornou pňovou výmladkovosťou a rýchlym rastom. V súčasnosti sa považuje za vysoko adaptabilný na nepriaznivé faktory životného prostredia. Rastie od rovinného po podhorský vegetačný stupeň. Maximálny výskyt u nás v nadmorskej výške 981 m (vrch Sitno). Kvitne v máji až júni. 
Význam a využitie.
Dub cerový je pre svoj habitus, textúru koruny a tmavozelené tuhé a lesklé olistenie je ozdobou každého parku. V teplejších oblastiach i na sever od Álp môže byť dobrou lesnou drevinou. Jeho drevo sa však v porovnaní s ostatnými dubmi podceňuje. Je ťažké a tvrdé, ale málo husté, veľmi pórovité, málo pružné a pevné a tiež nie je veľmi trvanlivé – s výnimkou trvalého uloženie pod vodou. Príležitostne sa z neho vyrábali železničné podvaly. Často sa používa ako palivové drevo, má takmer rovnakú výhrevnosť ako hrab alebo buk.
Cer má užitočnú úlohu pri ochrane pôdy, kontrole erózie a zalesňovaní holých pôd, pretože má schopnosť rýchlo sa usadiť a rásť v rôznych typoch pôd. Žalude a mladé výhonky predstavujú dôležitý zdroj potravy pre zvieratá.
Hrozby a choroby.
Na dube cerovom parazituje viacero druhov hrčiarok. Z troch, ďalej vedených, každá napadá inú časť hostiteľskej rastliny. Hrčiarka listová ("Cynips quercusfolii"), vytvára na spodnej strane listov guľatú hálku s priemerom až do 25 mm, jej farba varíruje od žltozelenej po červenú. Plne vyvinutá osička prezimuje v hálke a na jar ju opúšťa. Samička hrčiarky kalichovej ("Andicus quercuscalicis"), kladie v máji vajíčka na čiašku žaluďa, pričom vstrekuje dovnútra tekutinu, následkom čoho sa na plode vytvára špecifický novotvar. Nepravidelná hálka zelenej farby, vo vnútri ktorej sa vyvíja larva, je veľká do 20 mm a postupne pohltí takmer celý žaluď. Ten sa prestáva normálne vyvíjať, stráca klíčivosť a predčasne opadáva. Lokálne dokáže poškodiť až 70-80% úrody. Tento druh parazituje aj na ostatných druhoch dubov, ale pre vývoj sexuálnej generácie potrebuje práve dub cerový. Hrčiarka dubienková ("Andricus kollari") vytvára na vetvičkách okrúhlu, svetlohnedú, tvrdú hálku s priemerom 10 až 30 mm. Hálky sa objavujú často v skupinách vo veľkom počte, čo môže oslabovať najmä malé stromčeky. Osičky, ktoré sa vyliahnu z týchto hálok, kladú vajíčka na listy duba cerového, z ktorých sa neskôr vyvíja sexuálna generácia tejto hrčiarky. Tento druh je preto hojnejší na miestach spoločného výskytu duba cerového a iných druhov dubov.
Poznámky.
V súčasnosti druh dub cerový zahŕňa aj to, čo v minulosti niektorí autori klasifikovali ako samostatný druh dub rakúsky ("Quercus austriaca"). Je to však len ďalšie synonymum pre dub cerový. V textoch, v ktorých je "Quercus austriaca" zahrnutý do druhu "Quercus cerris", sa domáci názov dub rakúsky (a prípadne aj latinský názov "Quercus austriaca") staršie niekedy používal (a dodnes neodborne používa ) ako alternatívny názov druhu dub cerový ("Quercus cerris"). Pozor na zámenu s iným podobne nazvaným druhom "Quercus austrina".

</doc>
<doc id="688496" url="https://sk.wikipedia.org/wiki?curid=688496" title="Pavol Hammel &amp; Prúdy 1999">
Pavol Hammel &amp; Prúdy 1999

1999 je oficiálny titul, ktorý sa nachádza na obale štúdiového albumu spolu s názvom slovenskej skupiny Prúdy, jej členov a s menom speváka Pavla Hammela. Album v roku 1999 vydalo hudobné vydavateľstvo BMG Ariola.
O albume.
Album "Pavol Hammel &amp; Prúdy 1999" v štúdiu nahrávala jedna z najsilnejších zostáv skupiny Prúdy: Pavol Hammel, Marián Varga, Fero Griglák, Fedor Frešo, ktorú doplnili ďalší hudobní profesionáli, patriaci k mladšej generácii: Martin Gašpar, Oskar Rózsa, Peter Preložník, či Martin Valihora. Vznikla tak superskupina, ktorá nahrala album, ktorý autorsky pripravili kmeňoví skladatelia a textári Prúdov. Autormi hudby sú Pavol Hammel, Marián Varga a František Griglák, skladby otextovali: Kamil Peteraj, Boris Filan a Štefan Moravčík. Aj keď hudobníci často nahrávali v štúdiu jednotlivo, polohy a nálady, inštrumentácia skladieb sú rôznorodé, výsledný album je, napriek rozmanitosti, v jednotiacom celku. Najznámejšou tohto albumu je pieseň „Kamalásky“, Hammelovým favoritom je skladba „Staré kone a nahé jazdkyne“, alebo aj pieseň „Pravá láska“.
Zaujímavý je aj obal albumu, na ktorom sú reprodukcie obrazov, ktorých autorom je akademický maliar Ivan Pavle. Fotografia členov skupiny Prúdy je štylizovaná podľa obalu albumu "Zvoňte, zvonky". Nostalgický záber spred internátu Bernolák v Bratislave zobrazuje po tridsiatich rokoch Pavla Hammela, Fedora Freša a Mariána Vargu, no pribudol k nim Fero Griglák a v tom čase benjamín skupiny, bubeník Martin Valihora.

</doc>
<doc id="688497" url="https://sk.wikipedia.org/wiki?curid=688497" title="Samuel Pellionis">
Samuel Pellionis

Samuel Pellionis (maď. Pellionisz; * 27. jún 1870, Dobšiná – ✝ 12. júl 1953) bol básnik a dramatik z Dobšinej, ktorý písal v nemeckom nárečí Dobšinej zvanom "Topschrisch" alebo "Buleenerisch". Nemal vyššie akademické vzdelanie a živil sa ako obuvník, napriek tomu počas života napísal mnoho diel, z ktorých sa veľká časť nezachovala. Niektoré básne a jedna divadelná scéna vyšli v novinách "Dobsina és vidéke", ktoré vychádzali do roku 1918. V roku 1993 bola publikovaná zbierka "Topscher Gakrokel", v ktorej je väčšina básní uvedená v pôvodnom nárečí, niektoré sú preložené do spisovnej nemčiny. Úvod knihy napísal vnuk autora Samuel Fischer.
Život.
Básnik prežil väčšinu svojho života v Dobšinej, ale počas učňovskej vandrovky a povinnej vojenskej služby strávil istý čas v Budapešti a vo Viedni – v oboch mestách pracoval vo voľnom čase v divadle ako komparzista. Počas jeho života sa Dobšiná nachádzala až v štyroch rôznych štátoch s rôznymi politickými zriadeniami, čo sa výrazne odrazilo aj na básnikovej tvorbe. Síce bol Samuel Pellionis často vnímaný najmä ako humorný básnik/dramatik, jeho diela sú výnimočné najmä tým, že v nárečí rozoberal nielen svoje rodné mesto a kraj, ale aj (lokálne a svetové) politické dianie, sociálne rozdiely alebo morálne otázky. Počas prvej svetovej vojny napísal mnoho pacifistických diel.
Po skončení Druhej svetovej vojny musela väčšina Nemcov z Dobšinej na základe Benešových dekrétov opustiť Česko-Slovensko, ale Samuelovi Pellionisovi, ktorý už mal v tom čase viac ako 75 rokov, bolo umožnené v Dobšinej zostať. Ako možno jediný karpatsko-nemecký nárečový básnik opísal vo svojich dielach situáciu, v akej sa následne zvyšní Nemci na Slovensku ocitli, priamo na mieste a v reálnom čase.
Zrejme aj z dôvodu chýbajúceho vzdelania nebola Samuelovi Pellionisovi venovaná počas jeho života veľká pozornosť z kruhov literárnych vedcov, i keď sa spomína v niekoľkých publikáciách o Dobšinej alebo o nemeckej nárečovej literatúre. V 70. a 80. rokoch 20. storočia sa básnikovi venoval slovenský germanista Juraj Valiska, ktorý ho spomína vo vedeckých článkoch a v publikáciách o nemeckých nárečiach na Spiši a v Dobšinej.
Samuel Pellionis je pochovaný na cintoríne v Dobšinej. Na svoj náhrobný kameň si nechal napísať:

</doc>
<doc id="688499" url="https://sk.wikipedia.org/wiki?curid=688499" title="IC 351">
IC 351

IC 351 je planetárna hmlovina v súhvezdí Perzeus. Objavil ju americký astronóm Edward Emerson Barnard 5. decembra v roku 1890. 

</doc>
<doc id="688503" url="https://sk.wikipedia.org/wiki?curid=688503" title="Javor (vrch v Bachurni)">
Javor (vrch v Bachurni)

Javor () je vrch v pohorí Bachureň. Leží nad Vysokou, približne juhozápadne od Lipian. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Sabinov a na katastrálnom území obce Dubovica. Najbližšími sídlami sú severozápadne ležiace obce Vysoká a Brezovička, západným smerom sa nachádza Nižný Slavkov, juhozápadným Vyšný Slavkov, juhovýchodným obec Lačnov, východným smerom leží Renčišov a severovýchodným obec Dubovica, Ďačov a mesto Lipany.
Opis.
Javor leží v hrebeni, ktorý vedie severozápadným smerom z vrchu Bachureň () a v masíve Žliabkov () sa prudko stáča východným smerom na Marduňu (). Západným smerom sa nachádzajú Žliabky, Adamova hora (), Strieborná hora () a Ždiar (), severným 
Homôľka (), Predné Bandovce () a Zadné Bendovce (), východným Dlhé diely (), Stavenec (), Marduňa a Skalky () a južným Bučie (), Bachureň (), Magura (), Bučina () a Smrekovica (). Severné svahy hrebeňa odvodňuje Dubovický potok do rieky Torysa, voda z južných odteká potokom Malá Svinka do Hornádu. Vrcholom vedie značený turistický chodník z Lačnova. 
Výhľady.
Vrchol pokrýva súvislý, miestami však riedky lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Bachurne, vrcholy Belianskych Tatier, Levočské vrchy, Ľubovniansku vrchovinu, Čergov a Slanské vrchy.

</doc>
<doc id="688505" url="https://sk.wikipedia.org/wiki?curid=688505" title="Širkovský kanál">
Širkovský kanál

Širkovský kanál je kanál v regióne Gemer, na území obcí Širkovce a Šimonovce v okrese Rimavská Sobota v Banskobystrickom kraji. Nachádza sa v geomorfologickej oblasti Lučensko-košická zníženina v geomorfologickom celku Juhoslovenská kotlina. Ústi do Rimavy. Má dĺžku . Rád toku V. 
Začiatok.
Začína sa v v poľnohospodárskom extraviláne v západnej časti územia obce Širkovce v priestore poľa "Vočik". 
Opis toku.
"Širkovský kanál" tečie od začiatku juhovýchodojužným smerom cez extravilán obce Širkovce, v sa stáča na juh, pravým brehom obmýva priestor, na ktorom je bezmenné, bezprítokové a bezodtokové jazero, v podteká železnicu z Jesenského do Lenartoviec, v mení smer na juhozápad, ľavým brehom obmýva pole "Číkovo jazero", pravým brehom obmýva pole "Veľká lúka", v opúšťa územie Širkoviec a preteká územím obce Šimonovce, podteká cestu zo Šimonoviec do Dubovca, v ústi do vodného toku Rimava ako jej ľavostranný prítok.
"Širkovský kanál" patrí do okresu Rimavská Sobota v Banskobystrickom kraji. Nachádza sa v geomorfologickom celku Juhoslovenská kotlina v geomorfologickom podcelku Rimavská kotlina. Nemá prítoky.
Pôvod názvu.
Názov vodného toku "Širkovský kanál" má pôvod v názve obce Širkovce, na území ktorej sa začína a územím ktorej preteká v hornej časti svojho toku. Z toponyma Širkovce bolo po pridaní formantu "-ský" a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Širkovský kanál" ako súčasť veľmi početnej skupiny názvov v slovenskej toponymii, najmä hydronymii. 
Medzi odborníkmi zatiaľ nebola dosiahnutá jednota o pôvode názvu obce Širkovce s písomne doloženými záznamami 1264 "Sirque", 1274 "Cherke", 1427 "Serke", 1773 "Sirkowcze". Výskum pokračuje.
Názov vodného toku bol štandardizovaný v roku 2007.
V priestore slovenskej hydronymie vodných tokov hydronymum "Širkovský kanál" je jedinečným hydronymom (október 2022). 
Referencie.
 
 

</doc>
<doc id="688506" url="https://sk.wikipedia.org/wiki?curid=688506" title="Chaplin (film z roku 1992)">
Chaplin (film z roku 1992)

Chaplin () je britsko-americký životopisný film, ktorý bol natočený na motív, dvoch knižných predlôh - "My Autobiography" od Charlieho Chaplina a "Chaplin: His Life and Art" od Davida Robinsona. Film režíroval Richard Attenborough. Film mal premiéru v decembri 1992.

</doc>
<doc id="688507" url="https://sk.wikipedia.org/wiki?curid=688507" title="Maria Bartuszová">
Maria Bartuszová



</doc>
<doc id="688508" url="https://sk.wikipedia.org/wiki?curid=688508" title="Marie Bartuszová">
Marie Bartuszová



</doc>
<doc id="688509" url="https://sk.wikipedia.org/wiki?curid=688509" title="Maria Vnoučková">
Maria Vnoučková



</doc>
<doc id="688510" url="https://sk.wikipedia.org/wiki?curid=688510" title="Matthew Broderick">
Matthew Broderick

Matthew Broderick (* 21. marec 1962, Manhattan, New York, USA je americký herec. 
Detstvo a mladosť.
Broderick narodil na Manhattane ako syn dramatičky a maliara. Jeho matka bola aškenážska židovka, potomok emigrantov z Nemecka a Poľska. Jeho otec bol katolík írskeho a anglického pôvodu. Herectvo absolvoval v HB Studio.
Kariéra.
Broderick účinkoval v divadlách mimo Broadway a aj v divadle Broadway. Za svoje divadelné herecké výkony, obdržal dve ocenenia Tony Award. 
V roku 1986 bol obsadený do hlavnej úlohy vo filme "Voľný deň Ferrisa Buellera". Tento film, patrí k najobľúbenejším v komédiách z 80. rokov a za svoj herecký výkon, získal nomináciu na filmové ocenenie, Zlatý glóbus. O rok neskôr, hral v dráme "Projekt X". 
V roku 1990 si zahral po boku Marlona Branda, vo filme "Nováčik". V roku 1996, bol obsadený do jednej z vedľajších úloh, vo filme "The Cable Guy", kde hral po boku Jima Carreyho a Leslie Mann. Spoločne s Jeanom Renom a Mariou Pitillo si zahral vo filme "Godzilla" z roku 1998. 
Súkromný život.
Od roku 1997 je manželom herečky Sarah Jessicy Parker, s ktorou má tri deti. 

</doc>
<doc id="688512" url="https://sk.wikipedia.org/wiki?curid=688512" title="Starí kamoši">
Starí kamoši

Starí kamoši je názov štúdiového albumu speváka Pavla Hammela. Tento album v roku 2002 vydalo hudobné vydavateľstvo Epic.
Album "Starí kamoši" z väčšej časti otextoval Kamil Peteraj, Boris Filan a Daniel Hevier. Skladateľom hudby je Pavol Hammel, autorom hudby dvoch skladieb je Juraj Kupec, no nájdeme tu aj jeden pokus o moderný elektronický zvuk v skladbe „Žiť je luxus“, ktorú produkovalo jednočlenné zoskupenie This Is Kevin. Koncepčne sa tento pokus na tento album veľmi nehodí, lebo vybočuje z jeho kontextu. Špecifcká je aj orchestrálna nahrávka s podporou detského zboru, „Ten svet je v nás“, ktorá bola vyrobená v nahrávacom štúdiu Slovenského rozhlasu pre projekt Hodina deťom (text: Ján Štrasser, Tomáš Janovic). Na albume je aj duet s Darou Rolins, skladba „Mávam“, no najznámejšou a najhrávanejšou skladbou, ktorá celý tento hudobný album zastrešuje, jej jeho titulná pieseň „Starí kamoši“.

</doc>
<doc id="688515" url="https://sk.wikipedia.org/wiki?curid=688515" title="Lev Prchala">
Lev Prchala

Lev Prchala (* 23. marec 1892, Slezská Ostrava, Rakúsko-Uhorsko – † 11. jún 1963, Feldbach, Rakúsko) bol vojak pôvodom z Moravy, česko-slovenský armádny generál, príslušník česko-slovenských légií. V čase mníchovskej krízy velil IV. československej armáde , od októbra 1938 III. armáde "Štefánik", ktorá odpovedala za obranu Slovenska a Podkarpatskej Rusi. Po rozpade Česko-Slovenska odišiel do exilu, kde bol v opozícii proti exilovému prezidentovi Edvardovi Benešovi. Zomrel v exile.
Pôvod a štúdiá.
Lev Prchala ma pôvod v baníckej oblasti Sliezska. v roku 19031911 študoval na Štátnej reálnej škole a v roku 1911 odišiel do Viedne študovať právo na Viedenskej univerzite, no už v roku 1912 nastúpil na na školu jednoročných dobrovoľníkov, ktorú vyštudoval popri práve.
V ozbrojených silách Česko-Slovenska.
Po vypuknutí 1.svetovej vojny odišiel na front, kde v roku 1916 padol do ruského zajatia.
Československý legionár.
Do Československých légií v Rusku vstúpil Prchala v roku 1917. Ako ich príslušník absolvoval celú sibírsku anabázu a v bojoch si vydobyl vysoké renomé. Svoje pôsobenie v československých légiách končil ako veliteľ 3. československej streleckej divízie a v roku 1920 bola jeho divízia presunutá do nového štátu – Česko-Slovenska.
Československý dôstojník.
Po návrate do vlasti ostal v armáde: Najskôr absolvoval dovolenku a potom bol menovaný za vojenského poradcu pri veľvyslanectve Republiky Česko-Slovenskej vo Francúzsku. Od novembra 1921 – augusta 1923 absolvoval vojenské štúdiá v Paríži. Od septembra 1923 velil 1. horskej divízii v Ružomberku a od septembra 1925 12. divízii v Užhorode. V septembri 1931 bol Prchala menovaný do funkcie podnáčelníka Hlavného štábu brannej moci. V novembri 1933 sa Prchala stal veliteľom Zemského vojenského veliteľstva v Košiciach. Vo funkcii zostal až do septembra 1938 a vyhlásenia brannej pohotovosti štátu.
V decembri 1938 sa opätovne stal Zemským vojenským veliteľom v Bratislave a v januári 1939 sa nakrátko stal ministrom financií, vnútra a dopravy autonómnej vlády Podkarpatské Rusi.
Podozrenia z klientelizmu.
V roku 1933 bol Lev Prchala ako podnáčelník Hlavného štábu brannej moci hlavným kandidátom na uvoľnený najvyšší posť náčelníka. Jeho protikandidátom bol náčelník francúzskej vojenskej misie v Československu generál Louis E. Faucher. Prchalovou kandidatúru podporovalo Ministerstvo národnej obrany, no padlo naň podozrenie, že pri vojenských zákazkách uprednostňoval firmu, v ktorej sa angažoval jeho švagor Bruno Böhm. Ten bol naviac lídrom protištátnej strany DNSAP. Prchalu aféra vyradila ako kandidáta a za náčelníka Hlavného štábu brannej moci vymenoval prezident Masaryk arm. gen. Ludvíka Krejčího.
Počas mníchovskej krízy.
V septembri 1938 prevzal Prchala velenie IV. československej armády „"Neruda"“. Jeho 9 divízií malo brániť Moravu od juhu na úseku od česko-moravskej hranice až po hranicu moravsko-slovenskú. Neskôr prevzala Prchalova armáda úsek od rieky Vltavy pri Vyššom Brode až po Devín na východe.
Lev Prchala patril medzi najhorlivejších zástancov obrany republiky a svoje emócie dával najavo aj pred prezidentom Benešom. Prijatie záverov mníchovskej konferencie niesol veľmi ťažko a 2. októbra sa zúčastnil tajnej porady dôstojníkov, kde sa hľadali možnosti ako zvrátiť situáciu a postaviť sa na obranu republiky a to za podpory rovnako zmýšľajúcich politikov napríklad z komunistickej strany.
Veliteľ III. armády Štefánik.
V októbri 1938 prevzal Prchala velenie nad III. československou armádou s krycím názvom „"Štefánik"“, ktorá mala na starosti obranu Slovenska a Podkarpatskej Rusi. Od októbra práve tieto dve časti Česko-Slovenska museli čeliť vojenským provokáciám zo strany Poľska a Maďarska a útokom polovojenských diverzných skupín Rongyosgárda, Szabadcsapatók a poľských strzelcov, ktorých cieľom bolo vynútenie si ďalších územných ústupkov v prospech Poľska a Maďarska.
III. armáda bola v októbri posilnená návratom niektorých mobilizovaných jednotiek z Česka do svojich domovských útvarov na Slovensku ako aj presunom niektorých útvarov z Česka. a tak Prchala ako veliteľ armády disponoval dvojnásobným počtom divízií oproti stavu z konca septembra 1938. Na Slovensko sa od Pluku útočnej vozby 2 presunulo ďalších šesť tankových rôt.
Keď 25. novembra 1938 po incidentoch pri Čadci a o niekoľko dní aj v Oravskom Podzámku napadlo Poľsko vojensky Česko-Slovensko, Prchala organizoval protiútok, no z Prahy prišiel rozkaz zaujať obranu a nič nepodnikať s dodatkom, že:„"...ten rozkaz dávame len na popud ministerstva zahraničia, ktoré má záujem na tom, aby sa vypráznenie udialo bez krvi"“Prchala na to reagoval ostro."„Ústupovania bez krvi máme dosť, a zvlášť u Poliakov.“"Prchala mal ako veliteľ III. armády zabezpečiť obranyschopnosť Slovenska v koordinácii s pplk. gšt. Ferdinandom Čatlošom, styčným dôstojníkom pražského ministerstva národnej obrany pri slovenskej autonómnej vláde. V novembri 1938 Prchala odmietol žiadosť Čatloša o vyzbrojenie vycvičených príslušníkov Hlinkovej gardy.
V exile.
Po rozpade Česko-Slovenska v polovici marca 1939 odišiel Lev Prchala do exilu, najskôr do Poľska. V poľskom Krakove ostal aj naďalej funkčný československý konzulát a sústreďovali sa tu osoby, ktoré odišli z Nemcami vytvoreného Protektorátu Čechy a Morava a slovenského štátu s odhodlaním pokračovať v boji proti Nemecku a za obnovenie Česko-Slovenska. Po prepadnutí Poľska Nemeckom na žiadosť československej emigrácie v Poľsku poľské úrady povolili vznik vojenskej jednotky, ktorá dostala názov Legión Čechov a Slovákov v Poľsku.
Prchala sa stal veliteľom asi 1000 člennej jednotky len formálne, skutočné velenie mal pplk. Ludvik Svoboda. Neozbrojená jednotka ustupovala na východ no Prchala sa za nevyjasnených okolností oddelil od jednotky a prvý dorazil do Rumunska. Za tento jeho počin bol tvrdo kritizovaný a zrejme sa tak aj pripravil o významnejšie miesto v odboji Po márnej snahe očistiť si meno bol napokon postavený mimo službu. Prchala sa navyše pridal k protibenešovskému krídlu exilu, ku ktorému patrili aj Štefan Osuský a Milan Hodža. Stal sa predsedom Českej národnej rady, ktorá zastupovala ľudí, ktorým sa nepáčil príklon Edvarda Beneša k Sovietskemu zväzu, a ktorá aj odsúdila postup voči sudetským Nemcom.
Prchala si vyslúžil nálepku „"fašista"“ a „"zradca"“. Dokonca sa objavil aj termín „"prchalovčina"“. Po vojne žiadali československé orgány o jeho vydanie, no Briti ho odmietli vydať. V 50. rokoch Prchala zastával myšlienku návratu sudetských Nemcov do Česko-Slovenska a za svoju snahu si dal zjednotenie všetkých exilových Čechov s sudetských Nemcov. Aktivitami s krajanskými spolkami sa snažil udržať si vplyv.

</doc>
<doc id="688516" url="https://sk.wikipedia.org/wiki?curid=688516" title="R-10 (literárna skupina)">
R-10 (literárna skupina)

R-10 bola literárna skupina, ktorá vznikla na báze spolku slovenských vysokoškolákov v Prahe Detvan. Skupina sa vydelila na princípe nielen roku narodenia autorov (1910) ale aj na inom pohľade na slovenskú skutočnosť. Najvplyvnejšou osobnosťou bol Alexander Matuška, k nemu sa priradili Dobroslav Chrobák, Ján Kostra, Kazimír Bezek, Michal Chorvát a ojedinele Ján Smrek. Okrajovo boli spriatelení so skupinou národohospodárov a technikov (Ján Bezek, Vladimír Klimeš, Juraj Furdík, Samuel Takáč), no jadro skupiny tvorili literáti. Členovia R-10 sa k sebe hlásili počas krátkeho obdobia rokov 19331934. Najdôležitejšie informácie o existencii skupiny sa dajú čerpať skoro výhradne len z diela Alexandra Matušku, slovenského literárneho vedca a kritika.
Profil skupiny.
Ideový profil skupiny bol ľavicový, inklinoval k davistom, tiež sa staval kriticky k folklórnemu nacionalizmu v štýle 30. rokov, ktorý R-10 ironizovala aj odmietala ako zastaraný. Členovia R-10 sa líšili od davistov svojim chladnejším postojom voči marxizmu, ale zároveň kritizovali „teologizáciu” slovenskej spoločnosti. Možno konštatovať, že ich ideové východiská boli viac vyvážené, vyhýbajúce sa extrémom naľavo aj napravo. Členovia skupiny sporadicky publikovali svoje diela v časopise DAV.
V roku 1934 publikuje časopis DAV viacero článkov pod značkou skupiny R-10, napríklad „Posledné slovo v afére bahňanskej“ od Alexandra Matušku pod pseudonymom Matúš Donoval, „Básnikovo rendez-vous” s témou básne „Básnik a žena“ od Jána Smreka, „O plagiátorskej sláve medzi nami“ bol tiež článok označený skratkou R-10. V roku 1935 sa už skratka R-10 v DAV-e neobjavuje, hoci členovia skupiny naďalej v ňom publikujú. R-10 bola literárna skupina mladých autorov, ktorá zanechala výraznejšiu stopu v skupine DAV vďaka svojmu kritickému pohľadu, ktorý vyvíjal tlak na zvyšovanie literárnej úrovne tvorby slovenských ľavicových autorov a tiež prispela doň literárnou kritikou vyššej úrovne, za čo treba vďačiť Alexandrovi Matuškovi.

</doc>
<doc id="688521" url="https://sk.wikipedia.org/wiki?curid=688521" title="R10">
R10

R10, R 10 alebo R-10 môže byť:

</doc>
<doc id="688522" url="https://sk.wikipedia.org/wiki?curid=688522" title="R-10">
R-10



</doc>
<doc id="688523" url="https://sk.wikipedia.org/wiki?curid=688523" title="R 10">
R 10



</doc>
<doc id="688528" url="https://sk.wikipedia.org/wiki?curid=688528" title="Jiří Mařín">
Jiří Mařín



</doc>
<doc id="688532" url="https://sk.wikipedia.org/wiki?curid=688532" title="Priečny kanál">
Priečny kanál

Priečny kanál je kanál – prepojenie medzi Okružným kanálom a Ságelským potokom v regióne Záhorie, na území obce Borský Mikuláš a v malom rozsahu tiež na území obce Šaštín-Stráže v okrese Senica v Trnavskom kraji. Nachádza sa v geomorfologickom celku Borská nížina. Ústi do Ságelského potoka. Má dĺžku . Rád toku V. 
Začiatok.
Začína sa v na rozvetvení Okružného kanála v poľnohospodárskom extraviláne obce Borský Mikuláš, 120 m severozápadne od plynárenskej stanice pri ceste "Na výhone" v severozápadnom okraji intravilánu. Po rozvetvení vetva smerujúca na severozápad nesie naďalej názov Okružný kanál a vetva smerujúca na západ nesie názov Priečny kanál.
Opis toku.
"Priečny kanál" tečie od začiatku juhozápadozápadným smerom cez extravilán Borského Mikuláša, pravým brehom obmýva pole "Pri duboch", ľavým brehom obmýva pole "Na tvrdine", v pretína obecnú hranicu medzi obcou Borský Mikuláš a obcou Šaštín-Stráže, pokračuje územím obce Šaštín-Stráže, na jej území v poľnohospodárskom extraviláne ústi do vodného toku Ságelský potok ako jeho pravostranný prítok.
"Priečny kanál" patrí do okresu Senica v Trnavskom kraji. Nachádza sa v geomorfologickom celku Borská nížina v geomorfologickom podcelku Myjavská niva. Nemá prítoky.
Pôvod názvu.
Názov vodného toku "Priečny kanál" má pôvod v prídavnom mene "priečny", ktorým sa označovala poloha prípadne smerovanie vodného toku priečne spájajúceho Okružný kanál so Ságelským potokom. Z apelatíva "priečny" bolo po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Priečny kanál" ako súčasť veľmi početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Priečny kanál" je jedinečným hydronymom (október 2022). 
Referencie.
 
 
 

</doc>
<doc id="688534" url="https://sk.wikipedia.org/wiki?curid=688534" title="Dlhé diely (vrch v Bachurni)">
Dlhé diely (vrch v Bachurni)

Dlhé diely () je názov vrchu v pohorí Bachureň. Leží nad obcou Dubovica, približne juhozápadne od Lipian. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Sabinov a na katastrálnom území obce Dubovica. Najbližšími sídlami sú východne situovaný Renčišov a severne ležiaca Dubovica, Ďačov a Lipany, severozápadne sa nachádza obec Vysoká a Brezovička a južne obec Lačnov.
Opis.
Dlhé diely ležia v hrebeni, ktorý vedie severozápadným smerom z vrchu Bachureň () a v masíve Žliabkov () sa stáča východným smerom na Marduňu (). Severne sa nachádzajú Predné Bandovce (), Zadné Bendovce (), Čeliská () a Čergovský Minčol (), východne Veľká Javorina (), Stavenec (), Marduňa a Skalky (), južne Mindžová (), Bučie (), Bachureň (), Magura () a Bučina () a západným Žliabky, Adamova hora () a Javor (). Severnú časť masívu a hrebeňa odvodňuje Dubovický potok do rieky Torysa, južným úpätím preteká a vodu do Hornádu odvádza Malá Svinka. Vrcholom vedie značený turistický chodník z Lačnova do Sedla pod Marduňou. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou a neďalekej horskej lúky je možné pozorovať okolité vrcholy Bachurne, Levočské vrchy, Ľubovniansku vrchovinu, Čergov a Slanské vrchy.

</doc>
<doc id="688540" url="https://sk.wikipedia.org/wiki?curid=688540" title="Stratonikos (sochár)">
Stratonikos (sochár)

Stratonikos () bol grécky sochár v 3. stor. pred Kr. 
Sochár Stratonikos pochádzal zrejme z maloázijskeho mesta Kyzikos. Plínius jeho činnosť datuje do obdobia vlád pergamonských vládcov Eumena I. a Attala I. Podľa Plínia spolu so sochármi (predstaviteľmi tzv. pergamonskej sochárskej školy) Epigonom (Plínius ho tu uviedol ako Isigona, čo je pravdepodobne omyl), Fyromachom a Antigonom pracovali na triumfálnom pomníku so sochami umierajúcich Galov pri pergamonskej Aténinej svätyni.
Stratonikos je pravdepodobne totožný so striebrotepcom Stratonikom z Kyzikosu, (Plínius vyzdvihuje jeho umelecké majstrovstvo a tiež uvádza, že zhotovoval portréty filozofov), ktorého diela sú uvedené v délskych nápisoch z roku 235/234 pred Kr. Niektorí znalci však o tom pochybujú.

</doc>
<doc id="688542" url="https://sk.wikipedia.org/wiki?curid=688542" title="Kreditka srdca">
Kreditka srdca

Kreditka srdca je názov štúdiového albumu speváka Pavla Hammela. Tento album v roku 2004 vydalo hudobné vydavateľstvo Musica.

</doc>
<doc id="688544" url="https://sk.wikipedia.org/wiki?curid=688544" title="Nočná galéria">
Nočná galéria

Nočná galéria je názov štúdiového albumu speváka Pavla Hammela. Tento album v roku 2011 vydalo hudobné vydavateľstvo Pavian Records.

</doc>
<doc id="688555" url="https://sk.wikipedia.org/wiki?curid=688555" title="Alexandr Pokryškin">
Alexandr Pokryškin



</doc>
<doc id="688559" url="https://sk.wikipedia.org/wiki?curid=688559" title="Basketbalová extraliga žien 2022/23">
Basketbalová extraliga žien 2022/23

Basketbalová extraliga žien v sezóne 2022/23 bol 31. ročník extraligy basketbalistiek, najvyššej basketbalovej súťaže žien na Slovensku, ktorú kontroluje Slovenská basketbalová asociácia (SBA). V súťaži účinkovalo 8 družstiev, rovnako ako v predošlej sezóne. Titul získali druhý krát v histórii Piešťanské Čajky, keď vo finále zvíťazili nad Sláviou Banská Bystrica, bronz získal MBK Ružomberok.
Účastníci.
Do extraligy sa do sezóny 2022/23 neprihlásil BK Slovan Bratislava, ktorý skončil v sezóne 2021/22 na 7. mieste, preto sa v extralige udržal na 8. mieste končiaci klub BK ŠK UMB Banská Bystrica a z prvej ligy po sezóne 2021/22 postúpil tím CBK Košice.
Priebeh súťaže.
Základnú časť ovládli bez prehry Piešťanské Čajky, rovnako ako nadstavbovú časť. Podarilo sa im to ako tretiemu tímu v histórii extraligy po Ružomberku a Košiciach.
Konečné umiestnenie.
Baráž.
Tím BAM Poprad ako 8. po play-off prešiel do baráže o účasť v extralige na sezónu 2023/24, kde sa stretol s juniorským tímom Young Angels Košice U23. Košice vyhrali miestenku v extralige triumfom 2:0 na zápasy po víťazstvách 80:40 a 77:43. Keďže však v extralige nemôžu štartovať dve družstvá rovnakého tímu, tím YAKE U23 do ďalšieho ročníka extraligy nenastúpi a je pripravený za 1 € predať licenciu Popradu.

</doc>
<doc id="688560" url="https://sk.wikipedia.org/wiki?curid=688560" title="BK ŠKP 08 Banská Bystrica">
BK ŠKP 08 Banská Bystrica



</doc>
<doc id="688561" url="https://sk.wikipedia.org/wiki?curid=688561" title="Stavenec (vrch)">
Stavenec (vrch)

Stavenec () je názov vrchu v pohorí Bachureň. Leží nad obcou Dubovica, približne južne od Lipian. 
Poloha.
Nachádza sa na severe strednej časti pohoria Bachureň. Leží v Prešovskom kraji, v okrese Sabinov a na katastrálnom území obce Rožkovany. Najbližším sídlom je na južnom úpätí situovaný Renčišov, juhovýchodne ležia Uzovské Pekľany, severným smerom Rožkovany, Dubovica, Ďačov a Lipany a severozápadne obec Vysoká a Brezovička.
Opis.
Stavenec leží v hrebeni, ktorý vedie východným smerom z vrchu Žliabky () na Marduňu (). Severným smerom dominuje Čergovský Minčol (), východným sa nachádza Marduňa, Kamenná () a Kohút (), južným Brezina (), Skalky (), Mindžová () a Bučie () a západným Bachureň (), Žliabky (), Dlhé diely (), Javor (), Predné Bandovce () a Zadné Bendovce (). Vodu zo severnej časti hrebeňa odvádzajú prítoky Dubovického potoka do rieky Torysa, južné odvádzajú vodu riečkou Malá Svinka do Hornádu. Vrcholovou časťou vedie značený turistický chodník zo Sedla pod Marduňou. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je výnimočne možné pozorovať okolité vrcholy Bachurne, Levočské vrchy, Ľubovniansku vrchovinu, Čergov a Slanské vrchy.

</doc>
<doc id="688569" url="https://sk.wikipedia.org/wiki?curid=688569" title="Archiv výtvarného umění">
Archiv výtvarného umění

Archiv výtvarného umění je občianske združenie v Česku, založené v roku 2003 s cieľom prevziať, spracovať a sprístupniť archív dokumentov o českom a slovenskom výtvarnom umení, ktorý založil v roku 1984 výtvarník Jiří Hůla ako súčasť činnosti Galerie H v Kostelci nad Černými lesy. Na spracovanie zhromaždených dokumentov bol vyvinutý informačný systém abART.
Archiválie.
Archív je od svojho založenia v roku 1984 nevýberový – zhromažďuje a spracováva všetky dokumenty o súčasnom českom a slovenskom výtvarnom umení (katalógy, pozvánky, plagáty, texty, časopisy, knihy, výstrižky, fotografie, diapozitívy, CD a iné). Svojím rozsahom – rádovo státisíce archívnych jednotiek – je zrejme najväčšou takto špecializovanou zbierkou.
Informačný systém abART.
Na spracovanie dokumentov vyvinul Archiv výtvarného umění vlastný informačný systém abART. Základné údaje a väzby sa získavajú z dokumentov uložených v archíve v Kostelci nad Černými lesy. Od júla 2006 je základná verzia systému zverejnená na internete.

</doc>
<doc id="688570" url="https://sk.wikipedia.org/wiki?curid=688570" title="AbART">
AbART



</doc>
<doc id="688571" url="https://sk.wikipedia.org/wiki?curid=688571" title="Abart">
Abart



</doc>
<doc id="688572" url="https://sk.wikipedia.org/wiki?curid=688572" title="Srdce bez anjela">
Srdce bez anjela

Srdce bez anjela je názov štúdiového albumu speváka Pavla Hammela. Tento album v roku 2020 vydalo hudobné vydavateľstvo Pavian Records.

</doc>
<doc id="688576" url="https://sk.wikipedia.org/wiki?curid=688576" title="Streľba v Bratislave 12. októbra 2022">
Streľba v Bratislave 12. októbra 2022



</doc>
<doc id="688579" url="https://sk.wikipedia.org/wiki?curid=688579" title="Šúrovský kanál">
Šúrovský kanál

Šúrovský kanál je kanál v regióne Dolné Považie, na území obce Dvorníky v okrese Hlohovec a obce Šúrovce v okrese Trnava v Trnavskom kraji. Nachádza sa v geomorfologickej oblasti Podunajská nížina v geomorfologickom celku Podunajská pahorkatina v podcelku Dolnovážska niva. Ústi do Váhu. Má dĺžku . Rád toku III. 
Začiatok.
Začína sa v v poľnohospodárskom extraviláne v juhozápadnej časti územia obce Dvorníky, východne od cesty Siladice - Šúrovce, na východnom okraji poľa "Podbanské".
Opis toku.
"Šúrovský kanál" tečie od začiatku južným smerom v krátkom úseku cez poľnohospodársky extravilán obce Dvorníky, po 300 m úseku pretína obecnú a zároveň aj okresnú hranicu medzi obcou Dvorníky v okrese Hlohovec a obcou Šúrovce v okrese Trnava, vteká na územie obce Šúrovce v katastrálnom území "Varov Šúr", mení smer na juhozápad, veľkým oblúkom sa stáča na juh až východ, ľavým brehom obmýva pole "Horné Vrbiny", v ústi do Váhu ako jeho pravostranný prítok. Väčšiu časť svojho toku sleduje pôvodné rameno Váhu z obdobia pred vybudovaním jeho pravostrannej hrádze.
"Šúrovský kanál" patrí do okresu Trnava a v malom rozsahu aj do okresu Hlohovec v Trnavskom kraji. Nachádza sa v geomorfologickom celku Podunajská pahorkatina v geomorfologickom podcelku Dolnovážska niva. Nemá prítoky.
Pôvod názvu.
Názov vodného toku "Šúrovský kanál" má pôvod v názve obce Šúrovce. Z toponyma Šúrovce bolo po pridaní formantu "-ský" a po kombinácii so všeobecným podstatným menom kanál s významom "umelý vodný tok, spravidla so spevnenými bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Šúrovský kanál" ako súčasť veľmi početnej skupiny názvov v slovenskej toponymii, najmä hydronymii. 
Názov obce Šúrovce, ktorá vznikla 1944 zlúčením Veľkých Šúroviec a Zemianskych Šúroviec, s písomne doloženými záznamami 1241 "Sur", 1272 "Suur", 1311 "Maior Sur", 1786 "Surovce", 1808 "Welký Súr", 1927 "Veľké Šúrovce" má pôvod v charakteristickom výskyte "šúru" prípadne i viacerých "šúrov" vo význame "močarisko, vlhká močaristá lúka, úpätná mokraďová zníženina po obvode Malých Karpát" v priestore obce s rozšírením podľa analógie rodinnej prípony "-ovci" → "-ovce". Názov vodného toku bol štandardizovaný v roku 1978 v podobe "Šúrovský kanál".
V priestore slovenskej hydronymie vodných tokov hydronymum "Šúrovský kanál" je jedinečným hydronymom (október 2022).

</doc>
<doc id="688583" url="https://sk.wikipedia.org/wiki?curid=688583" title="Polymnéstos z Atén">
Polymnéstos z Atén

Polymnéstos () bol grécky sochár v 4. stor. pred Kr. 
Polymnéstos pochádzal z Atén. O jeho dielach nemáme správy, zachovali sa avšak tri jeho menom signované podstavce zo sôch. Jeden z nich, objavený v Olympii, je z pentelského mramoru a celkom určite bol základňou sochy športovca. Neskôr (okolo roku 40 pred Kr.) bol tento podstavec znovu použitý pre sochu atléta Thaliarcha z Élidy. Ďalšie dva podstavce nájdené na aténskej Akropole sú signované aj jeho spolupracovníkom Kenchramom.
Sochári Polymnéstos a Kenchramos sa v 2. polovici 4. stor. pred Kr. venovali v Aténach pravdepodobne prevažne portrétnej tvorbe.

</doc>
<doc id="688588" url="https://sk.wikipedia.org/wiki?curid=688588" title="Tortilla (Španielsko)">
Tortilla (Španielsko)



</doc>
<doc id="688589" url="https://sk.wikipedia.org/wiki?curid=688589" title="Tortilla">
Tortilla

Tortilla môže byť: 

</doc>
<doc id="688590" url="https://sk.wikipedia.org/wiki?curid=688590" title="František Karnok">
František Karnok

František Karnok (*4. september 1944, Častá pri Bratislave, †16. apríl 2011) bol slovenský džezový inštrumentalista, ktorý pôsobil ako hráč na pozaunu vo viacerých orchestroch a hudobných skupinách.
Životopis.
František Karnok sa narodil 4. septembra 1944 v Častej. Po skončení hudobnej školy v rokoch 1959 až 1965 absolvoval na Bratislavskom konzervatóriu štúdium hry na akordeóne a na pozaune. Už počas konzervatória hrával v rôznych študentských skupinách a v roku 1962 sa stal členom džezového zoskupenia Traditional Club. Medzi rokmi 1968 až 1969 bol František Karnok členom Revival Jazz Bandu a v rokoch 1967 až 1983 bol vedúcim trombónovej sekcie v Tanečnom orchestri Československého rozhlasu. V rokoch 1969 až 1985 sa ako člen Nového Tradicionálu František Karnok zúčastnil viacerých džezových festivalov v Česku a na Slovensku. 
V 70. rokoch bol František Karnok členom VV Systému Vlada Valoviča, medzi rokmi 1983 až 1994 hrával ako člen Orchestra Gustáva Broma a v rokoch 1991 až 1994 bol členom Big Bandu Rádia Bratislava. František Karnok niekoľko rokov pôsobil ako umelecký vedúci a dirigent Big Bandu Armádneho umeleckého súboru v Bratislave.
Od roku 1994 až do roku 2010 František Karnok pôsobil v kapelách ako boli: Peter Lipa Band, Gustav Brom Big Band, či CZ-SK Big Band Matúša Jakabčica. František Karnok nahrával aj svoje sólové projekty, či príležitostne spolupracoval ako štúdiový hudobník pri nahrávaní hudobných albumov, či na vystúpeniach umelcov z rôznych hudobných žánrov.

</doc>
<doc id="688591" url="https://sk.wikipedia.org/wiki?curid=688591" title="Marduňa">
Marduňa

Marduňa () je názov vrchu v pohorí Bachureň. Leží nad obcou Renčišov, približne južne od Lipian. 
Poloha.
Nachádza sa na severe strednej časti pohoria Bachureň. Leží v Prešovskom kraji, v okrese Sabinov a na katastrálnom území obce Rožkovany. Najbližším sídlom je na juhozápadnom úpätí situovaný Renčišov, juhovýchodne ležia Uzovské Pekľany, severným smerom Dubovica, Rožkovany a Lipany a východne obec Pečovská Nová Ves.
Opis.
Marduňa leží v hrebeni, ktorý vedie východným smerom z vrchu Žliabky () na Kamennú (). Severným smerom sa nachádza pohorie Čergov s dominantným Čergovským Minčolom (), východným sa nachádza Kamenná () a Kohút (), južným Končistá hora (), Brezina (), Skalky (), Mindžová () a Bučie () a západným Bachureň (), Žliabky (), Dlhé diely (), Javor (), Stavenec (), Predné Bandovce () a Zadné Bendovce (). Vodu zo severnej časti hrebeňa odvádza Dubovický, Rožkoviansky a Voliansky potok do rieky Torysa, južné odvodňujú krátke prítoky riečky Malá Svinka v povodí Hornádu. Vrcholom vedie značený turistický chodník zo Sedla pod Marduňou. 
Výhľady.
Vrchol pokrýva nesúvislý lesný porast s malou vrcholovou lúkou, ktorá umožňuje len obmedzený rozhľad. Z lokalít s redšou vegetáciou je výnimočne možné pozorovať okolité vrcholy Bachurne, Levočské vrchy, Ľubovniansku vrchovinu, Čergov, Slanské vrchy a Čiernu horu.

</doc>
<doc id="688592" url="https://sk.wikipedia.org/wiki?curid=688592" title="Liesková">
Liesková

Liesková () je vrch v Kysuckých Beskydách, súčasť podcelku Javorský Beskyd, nachádzaujúci sa v katastrálnom území obce Skalité.
Opis.
Vrchol sa nachádza približne 2,5 km južne od centra Skalitého. Nachádza sa v severnej časti Javorského Beskydu a je súčasťou horského hrebeňa oddeľujúceho dolinu Čierňanky a Čadečanky, ktorý sa tiahne od Svrčinovca na západe až po Skalité na severovýchode. Na vrchole sa nachádza oplotený areál, ktorý v minulosti slúžil ako rádiolokačné stanovisko armády.
Neprístupnosť úplného vrcholu a les rastúci na svahoch pod vrcholom obmedzujú výhľady, ktoré zahŕňajú hlavne okolité vrchy Kysuckých Beskýd a Jablunkovského medzihoria, čiastočne sú viditeľné aj vzdialenejšie vrchy v poľskej časti Sliezskych Beskýd.
Prístup.
Najľahší prístup na vrchol je po neznačenej spevnenej ceste, ktorá vedie z centra Skalitého k vojenskému areálu. Alternatívny prístup je po červeno značenej hrebeňovej trase, ktorá vedie od železničnej stanice v Skalitom cez rázcestie "Tri kopce", obchádza vrchol a pokračuje cez sedlo "Beskydok" na Javorské. Okrem toho v oblasti prechádza zeleno značkovaný chodník z oščadnickej osady "Švancarovci", ktorý obchádza vrchol v súbehu s červenou značkou a pokračuje do Čierneho.

</doc>
<doc id="688599" url="https://sk.wikipedia.org/wiki?curid=688599" title="Peter Bielik (moderátor)">
Peter Bielik (moderátor)

Mgr. Peter Bielik (* 28. jún 1974, Bratislava) je slovenský moderátor a novinár.
Životopis.
Narodil sa 28. júna 1974 v Bratislave fotografovi Ladislavovi Bielikovi a novinárke Alici Bielikovej. V roku 1997 absolvoval magisterské štúdium žurnalistiky na Filozofickej fakulte Univerzity Komenského v Bratislave.
V roku 2002 začal svoje pôsobenie v TA3. Predtým pôsobil v Rádiu Zóna, Slovenskej televízii, TV Luna a TV Markíza.
V roku 2013 sa stal zástupcom šéfredaktora spravodajstva TA3.
Od roku 2022 je novým moderátorom relácie "Ide o pravdu" a je dlhoročným moderátorom relácie "Téma dňa".
K 30. septembru 2024 Bielik spustil digitálny hudobný a spravodajský portál "Bielikonline.sk." Projekt vznikal podľa Bielika tri roky má byť založený na spravodajstve, publicistike „a najmä na slovenskej hudbe“.
Jeho nový projekt sa chce odlíšiť od ostatných vznikajúcich internetových médií, ako Miroslava Frindta či 360° Michala Kovačiča. Základom vysielania je aktuálne spravodajstvo, publicistika a slovenská hudba.
1. decembra 2024 skončil 22-ročnú spoluprácu s televíziou TA3. "„Po 22 rokoch v TA3 a po takmer 17 rokoch na stoličke moderátora Témy dňa nastal čas na zmenu. Nelúčim sa s vami navždy, verím, že sa stretneme pri iných reláciách, ktoré už pripravujem,“" uviedol Bielik.
Ocenenia.
Je držiteľom Ceny týždenníka Plus 7 dní a bol nominovaný na Cenu SSN a cenu OTO pre osobnosť TV publicistiky.

</doc>
<doc id="688607" url="https://sk.wikipedia.org/wiki?curid=688607" title="Li Čchiang">
Li Čchiang

Li Čchiang (, ) je od 11. marca 2023 premiérom Čínskej ľudovej republiky. Zároveň je stranícky predseda Komunistickej strany Číny (KSČ)a de facto najmocnejší politikv Šanghaji. Patrí medzi blízkych spolupracovníkov prezidenta Si Ťin-pchinga. Pod jeho vedením boli na jar a v lete 2022 v Šanghaji zavedené drastické, dlhotrvajúce lockdowny v rámci politiky "zero covid", vďaka ktorým klesla Li Čchiangova prestíž a popularita.
Li Čchiang pochádza z východočínskej provincie Če-ťiang, v ktorej hlavnom meste Chang-čou vyštudoval mechanizáciu poľnohospodárstva na Če-ťiangskej univerzite. V roku 1983 vstúpil do KSČ a stal sa členom Ligy Mladých v rámci komunistickej strany. V rámci straníckeho rastu bol najprv straníckym predsedom v meste Jung-kang, a neskôr vo veľkomeste Wen-čou. Ako predseda strany vo Wen-čou bol zároveň členom provinčného politbyra v Če-ťiangu, a to v dobe, keď bol straníckym predsedom v tejto provincii Si Ťin-pching. V roku 2013 sa stal guvernérom provincie Če-ťiang, v roku 2016 bol vymenovaný za straníckeho predsedu v provincii Ťiang-su a po 19. straníckom kongrese v roku 2017 sa stal straníckym predsedom v centrálne spravovanom meste Šanghaj. Na tomto kongrese bol zároveň vymenovaný za stáleho člena politbyra Komunistickej strany Číny. 
Ako predseda strany v Šanghaji bol zodpovedný za zavedenie lockdownov v meste, ktoré mali zastaviť šírenie Covidu-19. Implementácia lockdownov však bola poznačená zlou organizáciou, ktorá viedla k nespokojnosti obyvateľstva a výrazne poškodila ekonomiku v meste. Počas jeho pôsobenia však došlo aj k uvoľneniu systému povinnej registrácie, známeho ako chu-kchou, výstavbe nových mestských častí, a prílivu zahraničných investícií do mesta, z nich najznámejšou je výstavba továrne Tesla.

</doc>
<doc id="688609" url="https://sk.wikipedia.org/wiki?curid=688609" title="BK Žabiny Brno">
BK Žabiny Brno

BK Žabiny Brno (oficiálny názov: Basketbalový klub Žabiny Brno) je český ženský basketbalový klub, ktorý sídli v brnenskej štvrti Žabovřesky v Juhomoravskom kraji a pôsobí v Ženskej basketbalovej lige. Klub bol založený v roku 1993 pod názvom SK Žabovřesky. Založili ho spoločne vtedajší manažér klubu Jiří Hamza a tréner a bývalý úspěšný český basketbalista a reprezentant Jan Bobrovský. V rekordne krátkom čase následne začal žabovřeský klub hrať už od sezóny 1993/94 ŽBL. Ide o jeden z najúspešnejších klubov v histórii českého ženského basketbalu. Má na konte 14 titulov majsteriek ČR, 18 víťazstiev v českom pohári a tiež jedno víťazstvo v najprestížnejšej európskej klubovej súťaži, v Eurolige v roku 2006.
Mládežnické oddiely pôsobia pod hlavičkou Športovej školy loptových hier, z. s. Brno.
Logom klubu je kruhový znak s bielym pozadím, v ktorom je žaba rosnička, znak vychádza z rovnomenného názvu haly klubu, ktorá sa nachádza v Brne-Žabovřeskoch.
História.
Žabiny sa ako jeden zo štyroch českých tímov v extralige po kontumačnej výhre nad Slaviou Praha kvalifikovali na Federálny pohár v basketbale žien, ktorý sa konal v januári 2024 v Piešťanoch. Vo štvrťfinále zdolali tím ŠBK Šamorín, v semifinále vyhrali nad Levharticami Chomutov, na záver vo finále porazili Piešťanské Čajky v pomere 85:64 a obhájili tak zisk titulu z ročníka 2023.
Úspechy klubu.
Medzinárodné súťaže.
Klub zaznamenal rekordnú sériu 256 víťazných zápasov v rade v ŽBL. Trvala 9 rokov a 3 dni, od 7. februára 1998 do 10. februára 2007, a ohraničili ju dve porážky od basketbalistiek ZVVZ USK Praha. 4. apríla 2009 basketbalistky Gambrinusu SIKA Brno po trinástich majstrovských tituloch v rade za sebou skončili na druhom mieste, keď vo finálovej sérii podľahli tímu ZVVZ USK Praha 2:3 na zápasy.

</doc>
<doc id="688610" url="https://sk.wikipedia.org/wiki?curid=688610" title="Robert Kiyosaki">
Robert Kiyosaki

Robert Toru Kiyosaki (* 8. apríl 1947, Hilo, Havaj, USA) je americký spisovateľ a podnikateľ japonského pôvodu. Preslávil sa motivačnými knihami na témy podnikania, investovania a ekonomiky, založil spoločnosť Rich Dad Company. Venuje sa problematike ekonomiky, baby boomerov a problémom moderného kapitalizmu.
Životopis.
Mladosť.
Narodil sa 8. apríla 1947. Vyrastal v rodine japonských prisťahovalcov. Ako mladý prejavoval záujem o naberanie finančnej gramotnosti, už 8-ročný pravidelne navštevoval otca svojho priateľa, ktorý ho učil o podnikaní. Počas štúdia na základnej škole bol podpriemerným študentom. Po skončení štúdia na základnej škole navštevoval Hilo High School. Následne po jej dokončení študoval na Hilskej univerzite.
Kariéra v armáde.
Po ukončení štúdia na Hilskej univerzite bol nútený rozhodnúť sa, ako pokračovať. Rozhodol sa vstúpiť do armády. Bol pilotom v námorníctve a bojoval vo vietnamskej vojne. Vstup do armády považoval za výborné rozhodnutie. Odôvodňuje to tým, že lekcie o disciplíne a tvrdej práci, ktoré mu boli podané počas výcviku, transformoval do svojho podnikateľského života. Tvrdí, že bez týchto lekcií by nikdy nebol úspešným podnikateľom.
Začiatky s podnikaním.
Po odchode z armády stál pred rozhodnutím lietať pre aerolínie alebo začať podnikať. Pod vplyvom „Bohatého otca“ (otca jeho kamaráta, ktorý Roberta Kiyosakiho v jeho mladosti vzdelával v oblasti finančníctva) sa rozhodol pre dráhu podnikania.
Práca v Xerox Corporation ltd..
Zamestnal sa v Xerox Corporation, pretože sa potreboval naučiť predávať predmety. Opisuje svoj strach z odmietnutia predaja, ktorý mu ničil jeho ambície. Pomocou tejto voľby mal úmysel tento strach prekonať vybudovaním postačujúceho sebavedomia.
Predaj peňaženiek.
Jeho prvým krokom v podnikaní bola výroba nepremokavých nylonových peňaženiek určených pre surferov. Zaznamenával na trhu dopyt, avšak pochybenia a nedostatočné skúsenosti spôsobili, že biznis Roberta Kiyosakiho takmer zbankrotoval. Robert Kiyosaki sa rozhodol, že biznis nenechá zbankrotovať a firmu prerobí. V tomto období bol podvedený jeho spoločníkmi, spoluzakladateľmi jeho firmy, ktorí odcudzili firemný kapitál. Kiyosaki podnik prerobil, získal licencie na výrobu peňaženiek s tematikou metalových skupín. Idea bola úspešná, avšak rýchlo sa dostal do komplikácií. V podnikaní bojoval proti falzifikátom jeho výrobkov, ktoré boli omnoho lacnejšie a dostupnejšie. Počas svojho podnikania nadobudol niekoľko ďalších iniciatívnych nápadov na produkty, ktoré však neuplatnil. Prestal s podnikaním pre zlé zaobchádzanie s pracovníkmi u dodávateľov materiálov pre jeho firmu a kvôli faktu, že predaje falzifikátov jeho licencovaných peňaženiek prevýšili predaje jeho originálov a nebol takmer vôbec konkurencieschopný a ziskový.
Rich Dad Company.
Po ukončení podnikania s peňaženkami sa rozhodol vyučovať finančnú gramotnosť prostredníctvom kníh. Založil Rich Dad Company (Spoločnosť bohatého otca) a začal vzdelávať verejnosť. Okrem jeho knižných titulov tvoril taktiež stolové a online hry. Účelom bolo naučenie jednoduchých riešení problémov s financiami, napr. Cashflow 101 či Cashflow 202. Medzi jednotlivcami vznikajú tzv. cashflow kluby, kde hráči hrajú tieto hry.
Knižné diela.
Vyučovanie finančnej gramotnosti.
Vo svojich knihách nabáda k rozširovaniu finančnej gramotnosti, resp. svojho „finančného IQ“. Knihy sú typické jednoduchými lekciami. Jednoduché opisovanie finančníctva autorom je často kritizované finančníkmi a kritikmi literatúry, napríklad médiom CBC.
Bohatý otec, chudobný otec.
Po založení Rich Dad Company debutoval v roku 1997 svojou knihou "Bohatý otec, chudobný otec" (). Kniha sa v priebehu týždňa preslávila a stala sa bestsellerom. Kiyosaki sa stal obľúbeným u verejnosti. Rozpútal kontroverziu napríklad tvrdením, že dom je pasívum a za štandardných okolností nemôže byť aktívom. S jeho tvrdeniami nesúhlasí mnoho bankárov a realitných maklérov.
Cashflow Kvadrant.
Kniha Cashflow kvadrant opisuje ideálne narábanie s financiami očami autora. Autor predstavuje Cash Flow (peňažný tok), čo je vzťah medzi pasívami a aktívami. Poníma, že aktíva by mali prevyšovať pasíva a týmto krokom sa jednotlivec či právnický subjekt priblíži k tzv. finančnej slobode. Jednotlivec podľa autora dokáže nadobudnúť finančnú nezávislosť tým, že si naakumuluje prostriedky, ktoré mu pridávajú pravidelný pasívny príjem. Autor ďalej vysvetľuje svoje myšlienky o tom, ako nechať druhých ľudí pracovať pre vás tak, aby vám generovali zisk. Literárni kritici a iní finanční guruovia túto myšlienku odsudzujú ako nehumánnu a neúctivú voči pracujúcim.
Ďalšie tituly.
Po prvých tituloch napísal ďalších viac ako 30 kníh, z ktorých je niekoľko preložených aj do slovenského jazyka. Medzi najvýznamnejšie tituly patria napr. "Fake", "Proroctvo bohatého otca" a "Zvýšte svoje finančné IQ". Vo svojich dielach sa dominantne venuje menám, ekonomickým problémom jednotlivcov, štátov a podnikov. Viac ako 10 rokov v knihách a na sociálnych sieťach predpovedá neodvratný celosvetový finančný krach.
Tituly písané s Donaldom Trumpom.
Okrem titulov, ktoré písal sám, napísal aj dve knihy spolu s Donaldom Trumpom. V spoločných knihách informujú o problematike trhu. Opisujú aj zlý prístup spoločnosti k podnikaniu a financiám. Tvrdia napríklad, že ľudia chcú rýchlo zbohatnúť a vidina rýchleho bohatstva likviduje ich podnikateľského ducha. Kolektív autorov informuje aj o využívaní financií jednotlivcov na trhu a o menách. Ďalej je predmetom kníh aj filozofia podnikania.
Súčasné pôsobenie a názory.
Mediálna činnosť.
Robert Kiyosaki organizuje webináre, prostredníctvom sociálnych sietí šíri svoje posolstvá a názory. Novšie (k 18. 10. 2022) šíri názory na vyhrotené situácie v oblasti ekonomiky. Založil tzv. Rich Dad Rádio, kde šíri svoje posolstvá verejnosti.
Politické angažovanie.
V roku 2016 podporoval v prezidentských voľbách USA Donalda Trumpa. V poslednom roku (2022) kritizuje amerického prezidenta Joea Bidena. Tohto politika považuje za nekompetentného, taktiež za neschopného riešiť základné otázky americkej existencie. Ďalším dôvodom pre kritizovanie Joea Bidena zo strany Roberta Kiyosakiho je aj Executive Order 14067. Kiyosaki predpovedá, že tento služobný príkaz amerického prezidenta Joea Bidena disponuje potenciálom na zničenie amerického a zároveň celosvetového kapitalizmu.

</doc>
<doc id="688612" url="https://sk.wikipedia.org/wiki?curid=688612" title="Pichliač zelinový">
Pichliač zelinový

Pichliač zelinový () je trváca bylina z rodu pichliač ("Cirsium") z čeľade astrovité ("Asteraceae"). Je to hojný druh vlhkých lúk a lužných lesov. Kvitne v júni až októbri. 
Opis.
Pichliač zelinový je trváca bylina s uzlovito zhrubnutým podzemkom. Byľ je priama, vysoká 50 až 150 cm, len hore chudobne krátko rozkonárená. Stonka je dutá, plytko ryhovaná, holá alebo roztratene páperistá. 
Listy sú mäkké, po oboch stranách svetlo zelené, na rube s výraznou žilnatinou. Sú holé alebo roztratene páperisté, na okraji mäkko ostnaté, dolné v obryse vajcovité až elipsovité, hlboko laločnaté až hlboko perovito delené. Horné listy so srdcovitou bázou sú podlhovasto kopijovité, perovito zárezové alebo nedelené. Pichliač zelinový je veľmi variabilný druh, predovšetkým v tvare, veľkosti a členení listov, pretože se často kríži s ostatnými druhmi pichliačov. 
Súkvetia (úbory) bývajú v počte dva až šesť a sú stopkaté. Podporné listene pod úbormi bývajú vajcovité, bledozelené a nedelené. Zákrov má v priemere 15 až 25 mm. Koruna je bledožltá, veľká 15 až 25 mm. Rúrkovité kvety sú žlté, zriedka červenkasté. Nažky sú veľké 4 až 5,5 mm, perovitý chocholec je dlhý 15 až 30 mm.
Rozšírenie.
Pichliač zelinový je Európsky druh, na sever zasahuje po južnú Škandináviu, na juh po južné Francúzsko, severné Taliansko, Bulharsko a na východ až po Sibír a Kazachstan.
Ekológia.
Pichliač zelinový je hojný druh vlhkých lúk a lužných lesov od nížin až po horský vegetačný stupeň. Rastie aj popri potokoch a pri prameništiach. Vyhovujú mu pôdy vlhké až mokré, výživné, často vápenaté, zásadité až mierne kyslé, rašelinové, humózne, piesočnaté i hlinité. Rastie predovšetkým v miernych biómoch. Kvitne v júni až októbri. Opeľujú ho včely, muchy, motýle a chrobáky. 
Jedným z najdôležitejších abiotických faktorov prostredia pre rastliny je dostupnosť svetla. Pichliač zelinový má vďaka svojej veľkosti a veľkému povrchu listov ľahký prístup k slnečnému žiareniu počas väčšiny dňa. Ostatné druhy rastúce v jeho okolí sú tienené, s obmedzeným prístupom k svetlu. Zníženie svetla má rovnaký vplyv aj na zmenu teploty a vlhkosti pôdy. 
Význam a využitie.
Na základe výskumu chemického zloženia a variability prchavých zložiek zo súkvetí pichliača zelinového sa dokázala prítomnosť prírodného prchavého oleja thymol ("thymol") v hodnote 4,6% a karvakrolu ("carvacrol") v hodnote 0,5%. Karvakrol je tiež prírodný prchavý olej a používa sa ako potravinová prísada, antimikrobiálne činidlo a agrochemikália. 
Mladé listy nazbierané pred kvitnutím rastliny sa v minulosti používal ako stolová zelenina. Koreň je bohatý na škrob inulín, ktorý ľudia nedokážu stráviť. Tento tak prechádza priamo cez tráviacu sústavu a u niektorých ľudí fermentuje, čím vzniká plynatosť. 

</doc>
<doc id="688613" url="https://sk.wikipedia.org/wiki?curid=688613" title="Dušan Húščava">
Dušan Húščava

Dušan Húščava (* 9. september 1940, Bratislava, † 2. júl 2020) bol slovenský džezový hudobník, hráč na flautu, klarinet a saxofón.
Životopis.
Dušan Húščava sa narodil 9. novembra 1940 v Bratislave. Medzi rokmi 1959 až 1965 študoval hru na klarinete na Bratislavskom konzervatóriu. V roku 1961, ešte v priebehu štúdia, sa stal členom slovenského džezového zoskupenia Traditional Club, v ktorom účinkoval až do roku 1969. Súčasne s tým bol aj členom ďalšej známej džezovej formácie, Revival Jazz Band. V nej hral v rokoch 1963 až 1971.
Od roku 1970 sa stal sólistom, skladateľom a aj aranžérom v Tanečnom orchestri Československého rozhlasu v Bratislave. V rokoch 1971 až 1975 účinkoval aj v skupine Nový Tradicionál. V roku 1974 bol členom VV systému Vlada Valoviča. V 70. rokoch bol hosťujúcim hudobníkom v orchestri Gustava Broma, v nasledujúcej dekáde sa stal jeho stálym účinkujúcim. 
Dušan Húščava pôsobil aj v kvartete Ladislava Gerhardta a v Slovenskom jazzovom kvintete, ktoré si neskôr zmenilo názov na Jozef „Dodo” Šošoka All Stars Band. V roku 1986 vzniklo Kvinteto Dušana Húščavu, v ktorom spolu s ním účinkovali: Gabriela Šusteková-Húščavová – spev, Gabriel Jonáš – klavír, Karol Ondreička – gitara, Matúš Jakabčic – gitara, Jozef Brisuda – kontrabas a Jozef Döme – bicie nástroje. Od roku 1988 bol Dušan Húščava členom Československého jazzového kvarteta, ktoré účinkovalo spolu s ním v zložení: Petr Kořínek (kontrabas), Svatopluk Košvanec (trombón), Jozef „Dodo” Šošoka (bicie)
V 80. a 90. rokoch sa Dušan Húščava v rôznych hudobných formáciách (VV systém Vlada Valoviča, Esprit Band, Kvinteto Dušana Húščavu...) pravidelne zúčastňoval džezových festivalov, ktoré sa konali v Česku a na Slovensku. So svojim kvintetom vystupoval v roku 1987 aj v Alžirsku, či v roku 1990 na kultúrnych dňoch v Dortmunde. V roku 1991 Dušan Húščava dostal cenu Ladislava Martoníka s titulom „Jazzman roka” a v roku 1993 bol jedným z účinkujúcich na turné s Orchestrom Ray Charlesa, ktoré sa konalo v Holandsku a v Nemecku.
Dušan Húščava bol od roku 1995 pedagógom na Konzervatóriu v Bratislave, kde vyučoval hru na saxofón. Spolu so svojimi žiakmi usporiadal v roku 1997 v Zičiho paláci koncert "Saxofónové soirée". Koncertu sa zúčastnili: Pavol Ruček (tenor saxofón), Erik Rothenstein (barytón saxofón), Vladimír Valentovič (alt saxofón), Ján Baláž (alt saxofón). Dušan Húščava spolupracoval pri výrobe mnohých albumov, no pod svojím menom nahral len jeden džezový, "Neposlušné topánky" (2001), ktorý bol zostavený zo skladieb, v skorších dobách nahraných v Slovenskom rozhlase. V rozhlasových archívoch sú stovky nahrávok s Húščavovými sólami na saxofón, ale aj na flautu. Húščava mnohé skladby aj aranžoval, rovnako aj podklady k nahrávkam populárnych piesní, ktoré pochádzajú z produkcie rozhlasového tanečného orchestra.

</doc>
<doc id="688616" url="https://sk.wikipedia.org/wiki?curid=688616" title="Kynurenín">
Kynurenín

Kynurenín je metabolit aminokyseliny tryptofánu, ktorý sa využíva pri tvorbe niacínu. V tele sa vyskytuje jeho -forma, teda -kynurenín.
Metabolické premeny.
Metabolická dráha, ktorou sa tvorí a ďalej premieňa kynurenín, sa nazýva kynurenínová dráha. Kynurenín sa syntetizuje z tryptofánu pôsobením tryptofándioxygenázy (reakcie 1 a 2 na obrázku), ktorá vzniká hlavne (ale nie výhradne) v pečeni, a pôsobením indolamín-2,3-dioxygenázy, ktorá vzniká v mnohých tkanivách v rámci imunitnej odpovede. Kynurenín a produkty jeho rozkladu majú rôzne biologické funkcie, vrátane rozširovania ciev počas zápalov a regulácie imunitnej odpovede. Niektoré druhy rakoviny zvyšujú tvorbu kynurenínu, čo vedie k rastu nádorov.
Kynurenináza katalyzuje premenu kynurenínu na kyselinu antranilovú a kynurenínoxoglutaráttransamináza ho premieňa na kyselinu kynurénovú (reakcia 8 na obrázku). Kynurenín-3-hydroxyláza premieňa kynurenín na 3-hydroxykynurenín (reakcia 3 na obrázku).
Poruchy kynurenínovej dráhy.
Poruchy jednotlivých krokov kynurenínovej dráhy (ako je vznik kynurenínu, kyseliny kynurénovej, kyseliny chinolínovej, kyseliny antranilovej a 3-hydroxykynurenínu) boli opísané pre množstvo porúch, vrátane:
Downregulácia kynurenín-3-monooxygenázy (KMO) môže byť spôsobená genetickými polymorfizmami, cytokínmi alebo oboma. Nedostatok KMO vedie k akumulácii kynurenínu a k posunu v rámci metabolickej dráhy tryptofánu smerom ku kyseline kynurénovej a kyseline antranilovej. Nedostatok kynurenín-3-monooxygenázy je spojený s poruchami mozgu (napr. depresia, bipolárna porucha, schizofrénia, tikové poruchy) a pečene.
Funkcia.
Dôkazy naznačujú, že zvýšená produkcia kynurenínu môže vyvolať depresívne symptómy spojené s liečbou hepatitídy C interferónmi. Kognitívne nedostatky pri schizofrénii sú spojené s nerovnováhou v enzýmoch, ktoré rozkladajú kynurenín. Hladiny kynurenínu v krvi sú znížené u ľudí s bipolárnou poruchou. Produkcia kynurenínu je zvýšená pri Alzheimerovej chorobe a kardiovaskulárnych ochoreniach, kde sú jeho metabolity spojené s kognitívnym deficitom a depresívnymi symptómami. Kynurenín je tiež spájaný s tikmi.
Kynurenín je takisto jednou z dvoch zlúčenín, ktoré spôsobujú žlté sfarbenie pavúka "Misumena vatia."

</doc>
<doc id="688619" url="https://sk.wikipedia.org/wiki?curid=688619" title="Polymnéstos (sochár)">
Polymnéstos (sochár)

Polymnéstos () bol grécky sochár v 2. stor. pred Kr. 
Polymnéstos, sochár z Atén, pôsobil v Pergamone. Známy je len jeden jeho menom signovaný podstavec zo sochy, ktorý našli v archeologickej lokalite starovekého Pergamonu. Nápis na podstavci podľa typu písma datujú približne do 2. storočia pred Kr.

</doc>
<doc id="688620" url="https://sk.wikipedia.org/wiki?curid=688620" title="Azofarbivo">
Azofarbivo

Azofarbivo je organická zlúčenina s funkčnou skupinou R−N=N−R′, v ktorej R a R′ sú zvyčajne aryly. Je komerčne dôležitou skupinou azozlúčenín, tj zlúčenín obsahujúcich väzbu CN=NC. Azofarbivo sa široko používa na ošetrenie textílií, kožených predmetov a niektorých potravín. Chemicky príbuzné azofarbivám sú azopigmenty, ktoré sú nerozpustné vo vode a iných rozpúšťadlách.
Triedy.
Je známych veľa druhov azofarbív a existuje niekoľko klasifikačných systémov. Niektoré triedy zahŕňajú disperzné farbivá, farbivá s kovovým komplexom, reaktívne farbivá a substantívne farbivá, tiež nazývané priame farbivá. Substantívne farbivá sa používajú na textílie na báze celulózy, medzi ktoré patrí bavlna. Farbivá sa viažu na textil neelektrostatickými silami. V inej klasifikácii možno azofarbivá klasifikovať podľa počtu azoskupín.
Fyzikálne vlastnosti, štruktúra a väzba.
V dôsledku delokalizácie majú arylazozlúčeniny živé farby, najmä červené, oranžové a žlté. Príkladom je disperzná oranžová 1. Niektoré azozlúčeniny, napr. metylová oranžová, sa používajú ako acidobázické indikátory. Väčšina diskov DVD-R /+R a niektoré disky CD-R používa ako záznamovú vrstvu modré azofarbivo.
Azofarbivá sú pevné látky. Väčšinou ide o soli, pričom farebnou zložkou je zvyčajne anión, hoci sú známe niektoré katiónové azofarbivá. Aniónový charakter väčšiny farbív vyplýva z prítomnosti 1-3 skupín kyseliny sulfónovej, ktoré sú plne ionizované pri pH farbeného výrobku:
 &lt;chem&gt;RSO3H -&gt; RSO3- + H+&lt;/chem&gt;
Väčšina proteínov je katiónová, takže farbenie kože a vlny zodpovedá reakcii iónovej výmeny. Aniónové farbivo priľne k týmto výrobkom prostredníctvom elektrostatických síl. Katiónové azofarbivá typicky obsahujú kvartérne amóniové centrá.
Príprava.
Väčšina azofarbív sa pripravuje azokondenzáciou, ktorá zahŕňa elektrofilnú substitučnú reakciu aryldiazóniového katiónu s inou zlúčeninou, kopulačným partnerom. Klasicky väzbovými partnermi sú iné aromatické zlúčeniny so skupinami poskytujúcimi elektróny:
 &lt;chem&gt;ArN2+ + Ar'H -&gt; ArN=NAr' + H+&lt;/chem&gt;
V praxi sa amid kyseliny acetyloctovej široko používa ako spojovací partneri:
 &lt;chem&gt;ArN2+ + Ar'NHC(O)CH2C(O)Me -&gt; ArN=NCH(C(O)Me)(C(O)NHAr') + H+&lt;/chem&gt;
Azofarbivá sa tiež pripravujú kondenzáciou nitroaromátov s anilínmi, po ktorej nasleduje redukcia výsledného azoxy medziproduktu:
 &lt;chem&gt;ArNO2 + Ar'NH2 -&gt; ArN(O)=NAr' + H2O&lt;/chem&gt;
 &lt;chem&gt;ArN(O)=NAr' + C6H12O6 -&gt; ArN=NAr' + C6H10O6 + H2O&lt;/chem&gt;
Pri farbení textílií typickým nitrokopulačným partnerom bol 4,4'-dinitrostilbén-2,2'-disulfonát disodný. Typickí anilínoví partneri sú uvedení nižšie. Keďže anilíny sa pripravujú z nitrozlúčenín, niektoré azofarbivá sa vyrábajú čiastočnou redukciou aromatických nitrozlúčenín.
Mnohé azofarbivá sa vyrábajú reakciami z už existujúcich azozlúčenín. Typické reakcie zahŕňajú komplexáciu kovov a acyláciu.
Azopigment.
Azopigment má podobnú chemickú štruktúru ako azofarbivo, ale chýbajú mu solubilizačné skupiny. Pretože je nerozpustný prakticky vo všetkých médiách, nie je ľahko čistiteľný, a preto vyžaduje vysoko čistené prekurzory.
Azopigment je dôležitý v rôznych plastoch, gumách a farbách (vrátane umeleckých farieb). Má vynikajúce farbiace vlastnosti, hlavne v žltej až červenej oblasti, ako aj dobrú svetlostálosť. Svetlostálosť závisí nielen od vlastností organickej azozlúčeniny, ale aj od spôsobu ich absorpcie na nosiči pigmentu.
Biodegradácia.
Aby boli farbivá užitočné, musia mať vysoký stupeň chemickej a fotolytickej stability. V dôsledku tejto stability sa fotolýza nepovažuje za degradačnú dráhu azofarbív. Aby sa predĺžila životnosť produktov farbených azofarbivami, je nevyhnutné zabezpečiť stabilitu proti mikrobiálnemu napadnutiu a testy ukázali, že azofarbivá sa pri krátkodobých testoch za aeróbnych podmienok biologicky odbúravajú zanedbateľne. V anaeróbnych podmienkach však možno pozorovať zmenu farby v dôsledku biodegradácie.
Bezpečnosť a regulácia.
Mnohé azopigmenty sú netoxické, hoci niektoré, ako napríklad dinitroanilínová oranžová, orto-nitroanilínová oranžová alebo pigmentová oranžová 1, 2 a 5, sú mutagénne a karcinogénne.
Azofarbivá odvodené od benzidínu sú karcinogény; ich vystavenie sa klasicky spája s rakovinou močového mechúra. V dôsledku toho bola výroba benzidín azofarbív prerušená v 80. rokoch 20. storočia v mnohých západných krajinách.
Európska regulácia.
Určité azofarbivá degradujú za redukčných podmienok a uvoľňujú ktorýkoľvek zo skupiny definovaných aromatických amínov. V septembri 2003 bola v krajinách Európskej únie zakázaná výroba a predaj spotrebného tovaru, ktorý obsahuje uvedené aromatické amíny pochádzajúce z azofarbív. Keďže len malý počet farbív obsahoval rovnako malý počet amínov, bolo ovplyvnených relatívne málo produktov.

</doc>
<doc id="688621" url="https://sk.wikipedia.org/wiki?curid=688621" title="Dmitrij Jurievič Puščarovskij">
Dmitrij Jurievič Puščarovskij

Dmitrij Jurievič Puščarovskij (; * 16. máj 1944, Moskva, Ruská SSR, Sovietsky zväz) je ruský geológ, od roku 2021 vedúci katedry geológie na Moskovskej štátnej univerzite M. V. Lomonosova. V rokoch 2002 až 2021 bol dekanom fakulty. Akademik Ruskej akadémie vied (2008), čestný vedec Ruskej federácie (2004). Je po ňom pomenovaný minerál puščarovskit. Venuje sa mineralógii a kryštalochémii.

</doc>
<doc id="688625" url="https://sk.wikipedia.org/wiki?curid=688625" title="Skalky (vrch v Bachurni)">
Skalky (vrch v Bachurni)

Skalky () je názov vrchu v pohorí Bachureň. Leží nad obcou Renčišov, približne západne od Sabinova. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Sabinov a na katastrálnom území obce Renčišov. Najbližším sídlom je na západnom úpätí situovaný Renčišov, južným smerom ležia Lipovce, východným Uzovské Pekľany a severným Dubovica a Rožkovany.
Opis.
Skalky ležia v rázsoche, ktorá vybieha severným smerom z vrchu Mindžová (). Severne susedí Kamenná (), Marduňa () a Stavenec (), západne Dlhé diely (), Javor (), Žliabky (), Bachureň (), Magura () a Bučie (), južne Mindžová (), Ortáš () a Brezina () a východne Kohút (). Masív odvodňujú prítoky Malej Svinky v povodí Hornádu, ktorá preteká severným úpätím, z východných vodu odvádza Mindžovský potok a zo západných Renčišovský potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je ojedinele možné pozorovať okolité vrcholy Bachurne, Levočské vrchy, Ľubovniansku vrchovinu, Čergov a Slanské vrchy.
Prístup.
Na vrchol nevedie značená turistická trasa, preto prístup je možný lesnými chodníkmi z Renčišova. Západným úpätím vedie žlto značený chodník z Renčišova do lyžiarskeho strediska a sedla Buče.

</doc>
<doc id="688626" url="https://sk.wikipedia.org/wiki?curid=688626" title="BK IMOS Brno">
BK IMOS Brno



</doc>
<doc id="688627" url="https://sk.wikipedia.org/wiki?curid=688627" title="Gambrinus Brno">
Gambrinus Brno



</doc>
<doc id="688632" url="https://sk.wikipedia.org/wiki?curid=688632" title="SOR B 10,5">
SOR B 10,5

SOR B 10,5 je model českého mestského autobusu, ktorý bol vyrábaný spoločnosťou SOR Libchavy od roku 2001 do roku 2006.
Konštrukcia.
Model SOR B 10,5 je dvojnápravový s trojdverovou karosériou. Zadná náprava je hnacia, motor a prevodovka sa nachádzajú pod podlahou v zadnej časti vozidla. Polosamonosná karoséria vozidla je zvarená z oceľových uzavretých profilov, zvonku je oplechovaná, zvnútra obložená plastovými doskami, vybrané spodné časti sú z nerezovej ocele. Podlaha sa nachádza vo výške nad vozovkou. Predná náprava je značka SOR, zadná tuhá náprava je značka Meritor.
Výroba a prevádzka.
V Česku nebol v čase uvedenia autobusu SOR B 10,5 žiadny iný autobus v tej istej kategórii a vďaka tomu sa tento model objavil v množstve menších miest ČR (napr. Jablonec nad Nisou alebo Uherské Hradiště). Vo verzii Ekobus (pohon zemným plynom) je v prevádzke napríklad v Litoměřiciach a v Lounech.
V súčasnosti sa vyrába aj odvodený model SOR BN 10,5, ktorý je čiastočne nízkopodlažný a vďaka tomu je oproti svojmu predchodcovi atraktívnejší.

</doc>
<doc id="688634" url="https://sk.wikipedia.org/wiki?curid=688634" title="Ján Kello">
Ján Kello

Ján Kello (* 6. jún 1883, Vrbica – † 10. august 1962, Vrbica) bol slovenský komunistický politik v prvej tretine 20. storočia.
Životopis.
Podľa údajov z roku 1925 bol murárom z Liptovského Mikuláša. Vo voľbách do Národného zhromaždenia v roku 1925 kandidoval za KSČ do poslaneckej snemovne (za XIX. volebný kraj so sídlom v Liptovskom Sv. Mikuláši), avšak poslancom sa nestal. V nasledujúcich parlamentných voľbách v roku 1929 bol za KSČ zvolený do hornej komory Národného zhromaždenia (kandidoval v IX. volebnom kraji). V senáte zasadal v kultúrnom a zahraničnom výbore. V rokoch 19301950 pracoval ako mlynár v Liptovskom Mikuláši. V nasledujúcich voľbách v roku 1935 už senátorský mandát neobhájil. Od roku 1922 bol predsedom miestnej pobočky KSČ v Liptovskom Mikuláši. Viedol ju až do zákazu strany v závere roku 1938. Počas Slovenského štátu sa zapojil do ilegálneho protifašistického odboja a do Slovenského národného povstania. Po roku opäť v straníckych funkciách v Liptovskom Mikuláši. V roku 1950 odišiel do penzie.

</doc>
<doc id="688636" url="https://sk.wikipedia.org/wiki?curid=688636" title="Vodné pólo na Juhoamerických hrách">
Vodné pólo na Juhoamerických hrách

Vodné pólo na Juhoamerických hrách je vodnopólový turnaj, ktorý sa koná v rámci multišportového podujatia Juhoamerických hier. Do programu hier bol turnaj prvýkrát oficiálne zaradený na 9. juhoamerických hrách v roku 2010 v argentínskom Buenos Aires, v mužskej aj ženskej kategórii. Vodnopólový turnaj sa odvtedy, s výnimkou hier v roku 2014, koná pravidelne. V oboch kategóriách v ňom dominujú 2 krajinyBrazília a Argentína. 
Tento turnaj zároveň slúži ako kvalifikácia juhoamerických družstiev na vodnopólový turnaj Panamerických hier.

</doc>
<doc id="688640" url="https://sk.wikipedia.org/wiki?curid=688640" title="Taq polymeráza">
Taq polymeráza

Taq" polymeráza alebo Taq-"polymeráza je termostabilná DNA polymeráza I, ktorá je pomenovaná po termofilnej baktérii "Thermus aquaticus", z ktorého bola prvýkrát izolovaná Chienovou a kolektívom v roku 1976. Jej názov sa často skracuje na Taq alebo "Taq" pol. Často sa používa v polymerázovej reťazovej reakcii (PCR), čo je metóda používaná na amplifikáciu (namnoženie) krátkych úsekov DNA.
"T. aquaticus" je baktéria, ktorá žije v termálnych prameňoch a hlbokomorských prieduchoch. "Taq" polymeráza bola identifikovaná ako enzým, ktorý je schopný odolať denaturujúcim podmienkam (vysokým teplotám) vyžadovaným počas PCR. Nahradila teda DNA polymerázu z "E. coli", ktorá bola predtým využívaní v PCR.
Optimálna teplota aktivity "Taq" polymeráza je 72 °C.

</doc>
<doc id="688644" url="https://sk.wikipedia.org/wiki?curid=688644" title="Cudzoložstvo">
Cudzoložstvo

Cudzoložstvo je mimomanželský pohlavný styk osôb, z ktorých aspoň jedna žije v platnom manželstve. Vo viacerých náboženstvách ako judaizmus, kresťanstvo alebo islam je považované za závažný hriech. Preto bolo alebo je v mnoho krajinách aj trestným činom, no v krajinách západného sveta sa postupne dekriminalizovalo.
Cudzoložstvo v náboženstve.
Kresťanstvo.
Nescudzoložíš!
Exodus 20,14
Neviete vari, že nespravodliví nebudú dedičmi Božieho kráľovstva? Nemýľte sa! Ani smilníci, ani modloslužobníci, ani cudzoložníci, ani prostitúti mužov, ani ich súložníci, ani zlodeji, ani lakomci, ani opilci, ani rúhači, ani vydierači nebudú dedičmi Božieho kráľovstva.
Prvý list Koriťanom 6,9-10
V kresťanstve je cudzoložstvo pokladané za jeden z najzávažnejších hriechov, katolická cirkev ho dokonca pokladá za smrteľný hriech. V Biblii je zmienené viackrát a prikázanie „nescudzoložíš“ je zahrnuté aj v Desatore. Vo viacerých kresťanských krajinách bolo cudzoložstvo v minulosti aj trestným činom a v niektorých ním je aj dodnes, napríklad vo Filipínach. 
Judaizmus.
Keďže židia sa, podobne ako kresťania, riadia tzv. hebrejskou Bibliou, aj oni sa riadia Desatorom Božích prikázaní, podľa ktorých je cudzoložstvo zakázané. Podľa knihy Levitikus by malo byť trestané smrťou a podľa židovskej tradície sú potrební aspoň dvaja svedkovia, aby by mohol byť páchateľ odsúdený.
Islam.
Rovnako ako aj v kresťanstve a judaizme, aj v islame je cudzoložstvo považované za ťažký hriech. V mnohých islamských krajinách sú zaň dodnes tvrdé tresty ako bičovanie alebo ukameňovanie. Podľa tradície musia byť, aby mohli byť hriešnici z cudzoložstva obvinení, prítomní štyria svedkovia, ktorí sú ochotní pod prísahou svedčiť. Pre toto je dokázať cudzoložstvo veľmi ťažké a falošné obvinenia sú trestané.

</doc>
<doc id="688648" url="https://sk.wikipedia.org/wiki?curid=688648" title="SOR BN 8,5">
SOR BN 8,5

SOR BN 8,5 je model českého, čiastočne nízkopodlažného midibusu z produkcie firmy SOR Libchavy. Vozidlo je určené pre mestskú dopravu a je nasadzované na linky, kde postačia vozidlá s menšou kapacitou, tam, kde kvôli stiesneným pomerom na komunikáciu sú malé vozidlá vhodné a na obslužné linky k zdravotníckym a sociálnym zariadeniam a úradom.
Popis.
Model BN 8,5 je obdobou modelu SOR CN 8,5, od ktorého sa líši predovšetkým automatickou prevodovkou. Vozidlá dodané pre MHD Chrudim a pre MHD vo Frýdku-Místku však majú mechanickú šesťstupňovú prevodovku.
Má automatické blokovanie rozjazdu pred uzavretím dverí alebo ak nie je zasunutá plošina pre nájazd invalidného vozíka. Kabína vodiča je uzamykateľná a je vybavená moderným informačným a komunikačným systémom.
Karoséria a priestorové riešenie sú v podstate zhodné s variantom CN. Vozidlo je dvojdverové, predné dvere sú jednokrídlové, druhé, ktoré sa nachádzajú uprostred bočnice, sú dvojkrídlové. Predná časť vozidla až k druhým dverám je nízkopodlažná s výškou podlahy nad povrchom vozovky. Zadná časť tohto low entry autobusu má podlahu v štandardnej výške nad vozovkou a je prístupná po dvoch schodíkoch v interiéri vozidla.
Vozidlo je vybavené naftovým preplňovaným štvorvalcovým motorom Cummins ISBe 4,5 l E5, EEV, (objem 4,5 litra) s medzichladením plniaceho vzduchu. Maximálna rýchlosť je, rovnako ako pri variante CN, 100 km/h.

</doc>
<doc id="688649" url="https://sk.wikipedia.org/wiki?curid=688649" title="SOR CN 8,5">
SOR CN 8,5

SOR CN 8,5 je model českého, čiastočne nízkopodlažného autobusu z produkcie firmy SOR Libchavy. Vozidlo je určené pre linkovú dopravu na menej vyťažených linkách, v súčasnosti sa jedná o najmenší autobus vyrábaný firmou SOR.
Konštrukcia.
Model CN ​​8,5 konštrukčne vychádza z väčších, rovnako čiastočne nízkopodlažných typov CN 9,5, CN 10,5 a CN 12. Vozidlo je dvojdverové, predné dvere sú jednokrídlové, druhé, ktoré sa nachádzajú uprostred bočnice, sú dvojkrídlové. Predná časť vozidla až k druhým dverám je nízkopodlažná s výškou podlahy nad povrchom vozovky. Zadná časť tohto low entry autobusu má podlahu v štandardnej výške nad vozovkou a je prístupná po dvoch schodíkoch v interiéri vozidla. Vozidlo je vybavené britským štvorvalcovým motorom Cummins a mechanickou prevodovkou. Maximálna rýchlosť je 100 km/h.
Výroba a prevádzka.
V produkcii model CN ​​8,5 čiastočne nadväzuje na minibus SOR C 7,5, ktorého výroba skončila v roku 2001 kvôli malému záujmu zákazníkov. Typ CN 8,5 vznikol vďaka potrebe nasadzovať autobusy kratších dĺžok v oblasti Orlickej hory, pretože štandardné vozidlá neboli plne využívané. Prototyp autobusu SOR CN 8,5 bol vyrobený v roku 2008 a 22. decembra toho istého roku odovzdaný zákazníkovi, ktorým bola spoločnosť Audis bus z Rychnova nad Kněžnou. Tá ho ešte v ten istý deň nasadila do pravidelnej prevádzky na linkách v okolí Rychnova. V roku 2021 jazdil ako záloha na linkách MHD v Hraniciach u dopravcu ČSAD Frýdek-Místek. Druhý prototyp prevádzkoval v roku 2021 stále dopravca Audis bus. Tretí prototyp jazdil u Arrivy Morava do roku 2021, kedy bol odstavený.

</doc>
<doc id="688651" url="https://sk.wikipedia.org/wiki?curid=688651" title="Kenchramos">
Kenchramos

Kenchramos () bol grécky sochár v 4. stor. pred Kr. 
Kenchramos, zrejme aténsky sochár, pôsobil v 2. polovici 4. stor. pred Kr. Známe sú jeho autorské podpisy na dvoch podstavcoch zo sôch nájdených na aténskej Akropole. Jeden z nich bol základňou portrétnej sochy venovanej bohyni 
Aténe. V signatúrach neuvádza domovskú krajinu, ale keďže je tu uvedený aj jeho spolupracovník Polymnéstos, ktorý je Aténčan, je pravdepodobné, že aj Kenchramos pochádzal z Atén.
Zdá sa, že Kenchramos sa môže stotožniť s Cenchramisom, ktorého Plínius uvádza medzi bronziarmi zhotovujúcich portréty filozofov. Niektorí znalci sa preto domnievajú, že sochári Kenchramos a Polymnéstos sa venovali prevažne portrétnej tvorbe.

</doc>
<doc id="688652" url="https://sk.wikipedia.org/wiki?curid=688652" title="Lavabo (rozlišovacia stránka)">
Lavabo (rozlišovacia stránka)

Lavabo (; slovenská výslovnosť: [lavábo]) môže byť:

</doc>
<doc id="688654" url="https://sk.wikipedia.org/wiki?curid=688654" title="Su-35">
Su-35



</doc>
<doc id="688655" url="https://sk.wikipedia.org/wiki?curid=688655" title="Jak-130">
Jak-130



</doc>
<doc id="688656" url="https://sk.wikipedia.org/wiki?curid=688656" title="Su-24">
Su-24



</doc>
<doc id="688657" url="https://sk.wikipedia.org/wiki?curid=688657" title="Mi-28">
Mi-28



</doc>
<doc id="688658" url="https://sk.wikipedia.org/wiki?curid=688658" title="Cirsium oleraceum">
Cirsium oleraceum



</doc>
<doc id="688659" url="https://sk.wikipedia.org/wiki?curid=688659" title="Quercus cerris">
Quercus cerris



</doc>
<doc id="688663" url="https://sk.wikipedia.org/wiki?curid=688663" title="Rakytie (prítok Komárňanského kanála)">
Rakytie (prítok Komárňanského kanála)

Rakytie je kanál v regióne Podunajsko, na území obce Lipové v okrese Komárno v Nitrianskom kraji. Nachádza sa v geomorfologickej oblasti Podunajská nížina v geomorfologickom celku Podunajská rovina. Ústi do Komárňanského kanála. Má dĺžku . Rád toku IV. 
Začiatok.
Začína sa v v severovýchodnej časti územia obce Lipové na juhozápadnom okraji samoty "Rakytie" na hranici medzi intravilánom a extravilánom obce v severovýchodnom okraji poľa "Za humnami". 
Opis toku.
Kanál "Rakytie" tečie od začiatku juhozápadným smerom v absolútnej priamke bez jedinej zmeny smeru, pravým brehom obmýva pole "Dlhé diely za kanálom", preteká cez pole "Podlužie", v ústi do Komárňanského kanála ako jeho ľavostranný prítok. Preteká a ústi v poľnohospodárskom extraviláne. Má dva pravostranné bezmenné krátke prítoky a tri ľavostranné bezmenné krátke prítoky.
Vodný tok "Rakytie" patrí do okresu Komárno v Nitrianskom kraji. Nachádza sa v geomorfologickom celku Podunajská rovina. Nemá dôležitejší prítok.
Pôvod názvu.
Názov vodného toku "Rakytie" má pôvod v názve samoty "Rakytie", na okraji ktorej sa kanál začína a to v severnej časti územia obce Lipové. Jednoslovný názov samoty bol bez zmeny prenesený na kanál ako súčasť menej početnej skupiny názvov v slovenskej hydronymii. Názov samoty "Rakytie" má pôvod v charakteristickom výskyte stromovej vegetácie s prevahou dreviny rakyta – "Salix caprea". Porovnaj aj Dubie, Javorie, Jedlie, Jelšie a i. Názov vodného toku bol štandardizovaný v roku 1978 v podobe "Rakytie".
V priestore slovenskej hydronymie vodných tokov hydronymum "Rakytie (prítok Komárňanského kanála)" nie je jedinečným hydronymom (október 2022), na Liptove je prirodzený vodný tok Rakytie (prítok Jalovčanky).
Referencie.
 
 

</doc>
<doc id="688664" url="https://sk.wikipedia.org/wiki?curid=688664" title="Brezina (vrch v Bachurni)">
Brezina (vrch v Bachurni)

Brezina () je vrch v pohorí Bachureň, krajinnom celku Podhôľno-magurskej oblasti.. Leží nad obcou Hermanovce, približne západne od Sabinova. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Prešov a na katastrálnom území obce Hermanovce. Najbližšími sídlami sú severovýchodne situované Uzovské Pekľany a severozápadne ležiaci Renčišov, juhozápadne sa nachádzajú Lipovce a južne Hermanovce.
Opis.
Brezina leží v rázsoche, ktorá vybieha východným smerom z vrchu Mindžová (). Východne sa nachádza Hora () a Končistá hora (), južne Chrasť (), západným smerom Mindžová, Bučie (), Magura (), Bachureň () a Skalky () a severným Marduňa (), Kamenná () a Kohút (). Masív je súčasťou povodia Hornádu, kde vodu zo západných svahov odvádza Mindžovský potok, zo severných Malá Svinka a z južných Hermanovský potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Bachurne, Čergov, Šarišskú vrchovinu, Slanské vrchy, Čiernu horu, Volovské vrchy a Branisko.
Prístup.
Na vrchol nevedie značený turistický chodník, preto prístup vedie neznačenými trasami z okolitých obcí. Západným úbočím prechádza modro značený chodník z obce Uzovské Pekľany do sedla Mindžová, ktorým vedie aj červeno značená trasa z Hermanoviec.

</doc>
<doc id="688665" url="https://sk.wikipedia.org/wiki?curid=688665" title="Månegarm">
Månegarm

Månegarm je švédska metalová hudobná skupina, založená v 1995 v Norrtälje vo Švédsku. Názov je odvodený od Mánagarm, vlka zo severskej mytológie.
Skupina bola založená Svenne Rosendalom, Jonas Almquim, and Pierre Wilhelmssonom pod názvom Antikrist. K premenovaniu na Månegarm došlo v 1996, pod ním už boli vydané aj prvé demo nahrávky - "Vargaresa" a "Ur Nattvindar". Oficiálny album bol vydaný na konci roku 1998. Do roku 2013, keď došlo k podpisu zmluvy s vydavateľstvom Napalm Records, stihli vydať ďalších päť LP + jeden akustický album - "Urminnes hävd".

</doc>
<doc id="688667" url="https://sk.wikipedia.org/wiki?curid=688667" title="Hádzaná na Bolivarianských hrách">
Hádzaná na Bolivarianských hrách

Hádzaná na Bolivarianských hrách je hádzanársky turnaj, ktorý sa koná v rámci multišportového podujatia Bolivarianských hier. Do programu hier bol turnaj prvýkrát zaradený na 17. bolivarianských hrách v roku 2013 v peruánskom Trujillo, v mužskej i ženskej kategórii súčasne. Hádzanársky turnaj sa odvtedy koná pravidelne. Najviac víťazstiev na ňom zaznamenali v mužskej a v ženskej kategórii.

</doc>
<doc id="688668" url="https://sk.wikipedia.org/wiki?curid=688668" title="Zápalové ochorenie panvy (PID)">
Zápalové ochorenie panvy (PID)

Zápalové ochorenie panvy (PID) je bežné ochorenie reprodukčného systému, ktoré je často nesprávne diagnostikované a nedostatočne liečené. PID a jej komplikáciám, ako je napríklad neplodnosť, mimomaternicové tehotenstvo, chronická panvová bolesť, je možné predísť skríningom asymptomatických pacientov na sexuálne prenosné infekcie (STI) (Barclift 2014). Najčastejšie sa vyskytuje, keď sa pohlavne prenosné baktérie rozšíria z pošvy do maternice, vajíčkovodov alebo vaječníkov (Sandhya et al. 2022).
Komu hrozí PID:
Riziko vzniku PID je vyššie, v prípadoch, že:
Podľa Curry et al. (2019) vnútromaternicové telieska nepredstavujú zvýšené riziko panvového zápalového ochorenia po prvých 20 dňoch po zavedení. 
Etiológia a epidemiológia
Približne 85% prípadov je spôsobených sexuálne prenosnými baktériami. U 10-15 % žien s infekciou N. gonorrhoeae alebo C. trachomatis sa rozvinie PID, zároveň sa najčastejšie vyskytuje u žien vo veku 15 až 25 rokov. Každoročne je v USA viac ako 750 000 prípadov PID. Zápalové ochorenie panvy je liečiteľný stav a väčšina žien dosiahne úplné uzdravenie. Avšak podľa Centra pre kontrolu a prevenciu chorôb, približne jedna z ôsmich žien s PID v anamnéze má problém otehotnieť. (Jennings et Krywko, 2022)
Príznaky
Nie všetky ženy s PID majú jednoznačné príznaky. V skutočnosti môže zostať roky neodhalená, čo nakoniec spôsobí zdravotné alebo reprodukčné komplikácie. Niekedy sa môžu vyskytnúť príznaky, ale často sú mierne alebo nešpecifické - a preto mnohé ženy nevyhľadajú lekársku pomoc kvôli chronickým ťažkostiam PID, kým sa nevyskytnú komplikácie (Boskey 2022).
Najčastejším príznakom tohto ochorenia je bolesť v podbrušku. Ďalej sa vyskytuje teplota nad 37,5°C, bolesť pri močení a počas sexuálneho styku, nepravidelná menštruácia a zapáchajúci vaginálny výtok. (Barclift, 2014)
Včasná liečba PID výrazne znižuje riziko komplikácií, ako sú nižšia plodnosť, chronické bolesti brucha, mimomaternicové tehotenstvo (vývoj plodu mimo maternice, napríklad vo vajíčkovodoch), potrat, predčasný pôrod a narodenie mŕtveho plodu. (Jennings et Krywko, 2022)
Komplikácie
Podľa Sandhya et al. (2022) neliečené panvové zápalové ochorenie môže spôsobiť, že sa v reprodukčnom trakte vytvorí jazva a útvary s infikovanou tekutinou (abscesy). Tie môžu spôsobiť trvalé poškodenie reprodukčných orgánov. Komplikácie spôsobené týmto poškodením môžu zahŕňať:
Ženy so závažnými príznakmi PID (horúčka, nevoľnosť, vracanie) a tehotné ženy môžu byť hospitalizované, aby dostali intravenózne antibiotiká.
Diagnostika
Podozrenie na PID by malo byť u pacientiek s bolesťou v podbrušku, panvy a citlivosťou pohlavných orgánov. Potrebné zvážiť aj inú etiológiu bolesti, vrátane mimomaternicového tehotenstva. Včasná diagnostika a následná liečba môžu zabrániť komplikáciám (chronická panvová bolesť, mimomaternicové tehotenstvo alebo neplodnosť) (Jennings et Krywko, 2022).
Diagnostické testy (Boskey 2022)
Špecializované diagnostické testy môžu pomôcť špecialistovi vizualizovať štruktúru reprodukčných orgánov a identifikovať oblasti zjazvenia v celom reprodukčnom systéme (vagína, krčok maternice, maternica, vajcovody a vaječníky). Poznáme nasledovné vyšetrovacie metódy:
Tab. 1: Alternatívne diagnózy a diagnostické testovanie panvovej bolesti
Zdroj: Curry et al. 2019
Prevencia
Základom prevencie je najmä praktizovanie bezpečného pohlavného styku, s čím súvisí používanie prezervatívov, dostatočná informovanosť a dostupné   poradenstvo v tejto problematike. V prípade častého striedania sexuálnych partnerov je vhodné pravidelné testovanie na pohlavne prenosné infekcie, ktoré môžu byť pôvodcami zápalového ochorenia panvy. Dostupný je taktiež skríning kvapavky a chlamýdií u mladých žien, ktorý sa vykonáva aj na Slovensku. Dôležitým aspektom prevencie je udržiavanie správnej bakteriálnej flóry pošvy aby sa zabránilo vniknutiu baktérií, a to najmä protredníctvom vhodnej intímnej hygieny  a správnym utieraním. Ženám podstupujúcim pôrod cisárskym rezom sa  odporúča antibiotická profylaxia (Curry et al., 2019).
Liečba
Zahŕňa primárne antibiotickú liečbu, pričom sa často vyžaduje kombinácia viacerých antibiotík. Vo väčšine prípadoch sa vyžaduje aj preliečenie sexuálneho partnera. Dôležitá je včasná diagnostika, ktorá  zabezpečí  jednoduchšiu a účinnejšiu liečbu. Vzhľadom na vysokú šancu znovuvzplanutia ochorenia je nevyhnutné ukončiť antibiotickú liečbu až v prípade, že testy preukážu vyliečenie infekcie (Barclift, 2014, Boskey, 2022).
Zdroje:
American College of Obstetricians and Gynecologists (ACOG). Pelvic Inflammatory Disease. "ACOG Patient Education Pamphlet." 1999. [cit. 2022-10-17]. Dostupné online. 
BARCLIFT, S. et al. Pelvic inflammatory disease fact sheet. "US Department of health and human services' office on women's health." 2014. [cit. 2022-10-20].  Dostupné online.
BOSKEY, E. An Overview of Pelvic Inflammatory Disease (PID). "Verywell Health." 2022. [cit. 2022-10-20].  Dostupné online.
CURRY, A. et al. Pelvic inflammatory disease: diagnosis, management, and prevention. "American family physician", 2019, 100.6: 357-364.
JENNINGS, L.K. et KRYWKO D.M.  Pelvic Inflammatory Disease. "StatPearl". 2022. [cit. 2022-10-17]. Dostupné online. 
SANDHYA, P. et al. Pelvic inflammatory disease (PID). "Mayo Clinic". 2022. [cit. 2022-11-09].  Dostupné online.
WESTROM, L. et ESCHENBACH D. Sexually Transmitted Diseases. "New York: McGraw-Hill." 1999. Dostupné online. 

</doc>
<doc id="688670" url="https://sk.wikipedia.org/wiki?curid=688670" title="Veľká cena USA 2022">
Veľká cena USA 2022

Veľká cena USA 2022 (angl. Formula 1 Aramco United States Grand Prix 2022) sa uskutočnila 23. októbra 2022 na pretekárskom okruhu Circuit of The Americas v Austine – v americkom štáte Texas – na juhu krajiny. Boli to devätnáste preteky sezóny 2022 Majstrovstiev sveta Formule 1. Red Bull Racing získal počas tohto víkendu piaty titul majstra sveta konštruktérov, prvý od roku 2013.
Logan Sargeant bol potvrdený v tíme Williams ako tímový kolega Alexandra Albona na sezónu 2023 pod podmienkou, že vo finále sezóny šampionátu Formuly 2 dosiahne výsledok, ktorý mu zabezpečí potrebný počet bodov na to, aby získal "Superlicenciu".
Max Verstappen si už v predchádzajúcich pretekoch zabezpečil titul majstra sveta. Pred pretekmi bol Sergio Pérez, Verstappenov tímový kolega v Red Bulle, na druhom mieste v poradí jazdcov, tretí bol Charles Leclerc.
Priebeh kvalifikácie.
Carlos Sainz dosiahol v kvalifikácii najrýchlejšie kolo. Jeho tímový kolega z Ferrari Charles Leclerc bol druhý, ale do pretekov musel štartovať z 12. miesta kvôli penalizácii za výmenu motora. Max Verstappen bol tretí. Kvôli Leclercovmu trestu sa Lewis Hamilton posunul na tretie miesto na štartovom rošte.
Priebeh pretekov.
Napriek nevydarenej výmene pneumatík, ktorá trvala 11 sekúnd namiesto obvyklých 2-3 sekúnd, sa Verstappenovi podarilo vyhrať preteky pred Hamiltonom a Leclercom. Carlos Sainz, ktorý štartoval z Pole Position, musel z pretekov odstúpiť po kolízii s Georgeom Russellom v prvom kole.
Fernando Alonso skončil siedmy. Kvôli následnému protestu tímu Haas F1 – keďže Alonsovi po kolízii s Lanceom Strollom odpadlo spätné zrkadlo – dostal španielsky pretekár 30-sekundovú penalizáciu, ktorá ho odsunula na 15. miesto. Tím Alpine, za ktorý Alonso jazdí, sa proti trestu odvolal a bolo mu vyhovené, pretože protest bol podaný po stanovenej lehote. Výsledkom bolo zrušenie trestu a Fernando Alonso sa vrátil na siedme miesto.
Výsledky.
Kvalifikácia.
Poznámky:
Preteky.
Poznámky:

</doc>
<doc id="688671" url="https://sk.wikipedia.org/wiki?curid=688671" title="Ragby na Bolivarianských hrách">
Ragby na Bolivarianských hrách

Ragby na Bolivarianských hrách je ragbyový turnaj, ktorý sa koná v rámci multišportového podujatia Bolivarianských hier. Do programu hier bol turnaj prvýkrát zaradený na 17. bolivarianských hrách v roku 2013 v peruánskom Trujillo, rok po zavedení sedmičkovej verzie ragby na olympijských hrách, v mužskej i ženskej kategórii súčasne. Ragbyový turnaj sa odvtedy koná pravidelne, zatiaľ vždy len v sedmičkovej verzii ragby. Najviac víťazstiev na ňom zaznamenali v mužskej a v ženskej kategórii.

</doc>
<doc id="688676" url="https://sk.wikipedia.org/wiki?curid=688676" title="Magda Sluková">
Magda Sluková



</doc>
<doc id="688677" url="https://sk.wikipedia.org/wiki?curid=688677" title="Zora Takáčová">
Zora Takáčová



</doc>
<doc id="688683" url="https://sk.wikipedia.org/wiki?curid=688683" title="Ebulioskopická konštanta">
Ebulioskopická konštanta

Ebulioskopická konštanta, označovaná Ee alebo KE, popisuje vplyv molality rozpustenej látky na zmenu teploty varu rozpúšťadla. Vďaka nej sa dá vyjadriť závislosť medzi týmito veličinami:
 formula_1
kde "ΔTK" je zmena teploty varu (v Kelvinoch) a "m̃" je molalita.
Hodnota.
Ebulioskopická konštanta je vlastnosťou daného rozpúšťadla. Je možné ju spočítať podľa vzťahu
 formula_2
kde "R" je plynová konštanta, "Mroz" je molárna hmotnosť rozpúšťadla, "T" je teplota tuhnutia rozpúšťadla a "ΔvypH" je skupenské teplo vyparovania rozpúšťadla pri teplote "T". Tento vzťah je podobný vzťahu pre kryoskopickú konštantu a vychádza z rovnosti chemického potenciálu pevnej a kvapalnej fázy pri bode tuhnutia, kedy je molárna Gibbsova energia fázovej premeny rovná nule.
Rôzne látky majú rôzne ebulioskopické konštanty. Ebulioskopická konštanta vody je napríklad "Ee" = 0,513 K.
Využitie v ebulioskopii.
Pomocou ebulioskopie je možné určiť molárnu hmotnosť látky, pokiaľ je známa ebulioskopická konštanta. Zmena teploty vyparovania patrí medzi koligatívne vlastnosti roztokov, takže táto zmena nie je závislá na druhu rozpustenej látky, len na jej množstve (resp. množstve častíc rozpustených v roztoku). Podobnou metódou k ebulioskopii je kryoskopia, v ktorej sa používa kryoskopická konštanta.

</doc>
<doc id="688684" url="https://sk.wikipedia.org/wiki?curid=688684" title="Róbert Bellarmin">
Róbert Bellarmin

Svätý Róbert Bellarmin SJ (niekedy aj: Róbert Bellarmín; , alebo Bellarmini; * 4. október 1542, Montepulciano, Toskánsko† 17. september, 1621, Rím) bol taliansky katolícky biskup, teológ, spisovateľ, diplomat, jezuita a kardinál. Učiteľ Katolíckej cirkvi a jeden z najvýznamnejších predstaviteľov protireformácie a Tridentského koncilu. Autor polemických, exegetických, asketických a historických spisov, priekopník doktríny o nepriamej moci pápeža.
Už počas svojho života bol považovaný za jedného "„z najosvietenejších teológov“". Býva označovaný aj ako "„najväčší z jezuitských teológov“" alebo ako "„jeden z najväčších mužov svojej doby“".
V roku 1923 bol pápežom Piom XI. blahorečený, v roku 1930 kanonizovaný a v roku 1931 bol ustanovený za učiteľa Cirkvi. Jeho sviatok pripadá na 17. septembra. Je patrónom katechétov a katechumenov.
Život.
Detstvo a roky štúdií.
Bellarmin sa narodil v roku 1542 v Montepulciano v Toskánsku. Pochádzal z rodiny nižších šľachticov. Jeho otcom bol Ricardo Bellarmino, jeho matka Cinzia Cerviniová bola sestrou pápeža Marcela II. Bellarmin bol tretím z piatich synov. Okrem toho mal sedem sestier. Keďže sa narodil na sviatok svätého Františka z Assisi, bol pôvodne pokrstený ako František ("Franciscus"). Jeho krstným otcom, možno v zastúpení, bol kardinál Roberto Pucci.
V rodnom mestečku navštevoval od pätnástich rokov novozaloženú jezuitskú školu. Bellarminov otec chcel, aby sa stal lekárom, no nakoniec 21. septembra 1560 vstúpil ako osemnásťročný do jezuitského rádu (Spoločnosti Ježišovej). Po štúdiách a vyučovaní v Taliansku: filozofia v Ríme (Collegio Romano), rétorika v Mondovì a teológia vo Florencii a Padove, odišiel do Leuvenu v španielskom Nizozemsku. Z veľkej miery bol samouk. Prostredníctvom Francisca de Toleda sa zoznámil s metódou učením salamanskej školy a Francisca de Vitoriu. Nadväzujúc na tomizmus a kritiku prameňov v dodnes nevydaných lekciách z Leuvenu komentoval v Akvinského, pričom jeho komentáre podľa Galeotu "„svedčia o vyspelosti jeho myslenia a prísnosti jeho metódy“".
V Leuvene bol v roku 1570 vysvätený na kňaza a začal vyučovať teológiu. Jeho svätiteľom bol gentský biskup Cornelius Jansen, po ktorom bol neskôr pomenovaný jansenizmus. Bellarmin bol slabej postavy a nízkeho vzrastu. Počas kázní preto musel za kazateľnicou stáť na stoličke. Napriek tejto prekážke bol vynikajúcim kazateľom a postupne si v cirkevnom prostredí získaval veľkú úctu.
V Nizozemsku bol konfrontovaný s protestantizmom a augustiniánskymi doktrínami o milosti a slobodnej vôli, ktoré ho silne inšpirovali v jeho neskoršej obhajobe katolicizmu. Zaviazal sa vyvrátiť tézy, ktoré sa do katolíckej doktríny snažil zaviesť Michael Baius, a za týmto účelom vytrvalo študoval diela reformátorov, čítal spisy cirkevných otcov a scholastikov, akty koncilov a pontifikálne texty.
Pôsobenie v Ríme.
V roku 1576 sa chorľavý Bellarmin vrátil do Ríma, kde prednášal v novom jezuitskom kolégiu na katedre kontroverzných otázok. Začiatkom októbra 1589 ho Sixtus V. pridelil k misii kardinála legáta Enrica Caetaniho, ktorý bol poslaný do Francúzska brániť katolícke záujmy proti hugenotom. V tom istom čase zároveň Sixtus V. nariadil začlenenie Bellarminovej knihy "Disputationes" na index zakázaných kníh, kým nebudú omyly v nej opravené ("donec corrigeretur"). Dôvodom bola Bellarminova doktrína o nepriamej moci pápeža, ktorú prezentoval v prvom zväzku vydanom v roku 1586. Pozri kapitola Dielo a doktrína. Krátko po tom, čo pápež Sixtus V. zomrel (27. augusta 1590), bola kniha z indexu vyškrtnutá. Na príkaz pápeža Gregora XIV. sa podieľal na revízii vydania Vulgáty (1590).
V roku 1592 bol vymenovaný za rektora kolégia a o dva roky neskôr sa stal predstaveným neapolskej provincie Spoločnosti Ježišovej. Bol duchovným vodcom jezuitu Alojza Gonzágu. Okrem významných teologických príspevkov sa Bellarmin osobne zaujímal o chudobných, ktorým venoval všetky svoje prostriedky. Od roku 1597 pôsobil ako poradca pápeža Klementa VIII. Bol pápežským teológom a poradcom Svätého ofícia, ktoré sa zaoberalo vieroučnými otázkami a ich examináciou. V marci roku 1599 bol pápežom Klementom VIII. vymenovaný za kardinála. Jeho titulným chrámom bola Santa Maria in Via. Ako kardinál bol členom takmer všetkých vtedajších kongregácií. Titul mal údajne prijať až pod nátlakom a hrozbou exkomunikácie.
Známymi epizódami Bellarminovho života boli: zrušenie výučby platónskej filozofie na Sapienzskej univerzite, o ktorom rozhodol pápež bezprostredne po smrti Francesca Patriziho v roku 1597 či odsúdenie Giordana Bruna na základe zoznamu tzv. ôsmich extrapolovaných téz z Brunových spisov, ktoré Bellarmin vypracoval v januári 1599 a ktoré Bruno odmietol odvolať. Neskôr sa Bellarmin podieľal tiež na súde s Tomasom Campanellom (1603).
Počas svojho pôsobenia získal Bellarmin v Kúrii aj odporcov. V niektorých názoroch, ako napríklad v otázke molinizmu, učenia Luisa de Molinu, ktoré bolo populárne medzi jezuitmi, sa nezhodol ani s pápežom Klementom VIII. (Bellarmin sám bol v otázke milosti kongruista). Pravdepodobne v dôsledku toho bol Bellarmin v roku 1602 vysvätený za biskupa a vymenovaný za arcibiskupa Capuy. Následne opustil Rím a spravoval udelenú diecézu. V tomto období získal pastoračné skúsenosti a tvoril nové diela.
Po smrti Klementa VIII. (1605) a krátkom pápežstve Leva XI. (apríl 1605) sa Bellarmin zúčastnil konkláve, ktoré zvolilo Pavla V. Časť kardinálov navrhovala za pápeža aj Bellarmina. Pavol V. Bellarmina opäť povolal do Ríma a urobil ho svojim dôverníkom a diplomatom. Dosadil ho tiež do viacerých kongregácií, za protektora rehole celestínov a kolégia Germanica. V rokoch 1615 až 1621 predsedal komisii, ktorá revidovala grécky text Nového zákona. Istý čas pôsobil aj ako správca montepulcianského biskupstva.
Ako diplomat riešil Bellarmin spory pápežstva s Benátskou republikou, anglickým kráľom Jakubom I. i francúzskymi galikanistami. Ako poradca Svätého ofícia mal významnú úlohu pri prvom skúmaní Galileových spisov. Z Bellarminových listov Paolovi Foscarinimu vyplýva, že Bellarmin s názormi Galilea čiastočne sympatizoval, pričom poskytol Galileiovi audienciu, na ktorej ho varoval, aby neobhajoval Koperníkovu teóriu nekompromisne, ale aby ju "ex suppositione" považoval iba za hypotézu. "„Povzbudil ho, aby pokračoval vo výskume v súkromí, aby priniesol presvedčivejšie dôkazy v prospech heliocentrizmu, ba dokonca sa vyhlásil za pripraveného zmeniť svoj spôsob chápania Písma.“" Bellarmin sa čase, keď bol vrcholil spor katolicizmu a protestantizmu obával škandálu. Galileiov druhý proces sa konal až po Bellarminovej smrti, v dôsledku čoho mu nemožno "„pripisovať nejaký významný podiel na [jeho] odsúdení“".
Záver života a kult v Katolíckej cirkvi.
V roku 1621 sa Bellarmin ešte zúčastnil na konkláve, ktoré zvolilo Gregora XV., no postupne zdravotne chradol. Ku koncu života odišiel žiť do noviciátneho domu svätého Andreja ("Sant’ Andrea") na Qvirináli, kde 17. septembra 1621 zomrel. Hoci si prial, aby sa jeho pohreb uskutočnil v skromnosti, jeho telo bolo vystavené k verejnej úcte, počas ktorej malo dokonca dôjsť ku krádeži niektorých častí jeho oblečenia, ktoré si ľud odnášal ako relikvie.
Pochovaný bol v Chiesa del Gesù, kde mu bola postavená busta od Berniniho. Po jeho blahoslavení boli pozostatky prenesené do Kostola svätého Ignáca, kde bol uložený vedľa oltára svätého Alojza. Žil jednoducho a stroho a zomrel chudobný. Už krátko po jeho smrti sa začal proces jeho blahorečenia, no pre odpor v rámci Cirkvi bol proces zavŕšený až v roku 1923. V roku 1930 bol kanonizovaný a o rok neskôr vyhlásený za učiteľa Cirkvi. Jeho sviatok si Katolícka cirkev pripomína 17. septembra. Jeho patrocínium je skôr zriedkavejšie (napr. San Roberto Bellarmino v Ríme).
Dielo a doktrína.
Bellarminovým najvplyvnejším dielom bola séria prednášok publikovaná pod názvom "Disputationes de controversiis Christianae fidei adversus huius temporis haereticos" (slov. Dišputy/Rozpravy o kontroverziách/sporných otázkach kresťanskej viery proti heretikom tejto doby; Ingolstadt 1586,1588,1590; Benátky 1596; Praha 1721, Frankfurt 1754, Rím 1832) Dišputy obsahovali jasné vymedzenie katolíckej doktríny podľa Bellarmina. Organicky organizovali všetky kontroverzné body viery, ktoré boli dovtedy spracované oddelene a rozptýlené vo veľkom počte diel. Prvá časť sa zaoberala otázkami inštitucionálneho rámca Cirkvi, druhá sviatosťami a tretia milosťou a ospravedlnením. Dielo bolo preložené do mnohých jazykov a v priebehu tridsiatich rokov vyšlo v dvadsiatich vydaniach. Do začiatku 19. storočia vyšlo stodvadsaťkrát.
Podieľal sa na tiež príprave sixto-klementínskeho vydania Vulgáty. K dielu napísal predhovor "Praefatio ad lectorem".
Bellarminov katechizmus "Dichiarazione più copiosa della dottrina cristiana" z roku 1597 výrazne ovplyvnil neskoršie diela a bol preložený do mnohých jazykov. Poskytoval obšírnejšie odpovede na 273 doktrinálnych otázok. Vytvorený bol na poverenie pápeža Klementa VIII. a v širokej obľube ostal až do Prvého vatikánskeho koncilu. Už v roku 1636 bol preložený do češtiny pod názvom "Křesťanské učení". Okrem toho napísal Bellarmin aj menší katechizmus "Dottrina cristiana breve" (tal.), ktorý bol určený predovšetkým pre deti a študentov. Poskytoval stručnejšie odpovede na 96 doktrinálnych otázok.
V roku 1610 publikoval traktát "De Potestate Summi Pontificis v Rebus Temporalibus". Adversus Guilielmum Barclaium (slov. Moc najvyššieho veľkňaza v časných záležitostiach, Rím). Dielo bolo odpoveďou Williamovi Barclayiovi, ktorý v spise "De potestate papae" (slov. Pápežská moc) odoprel pápežovi všetku časnú moc. V roku 1611 vydal v Ríme výklad žalmov "In omnes Psalmo dilucida explanatio"). V roku 1613 vydal spis "De scriptoribus ecclesiasticis" (slov. Cirkevní spisovatelia, Rím).
Bellarmin nezanechal žiadne systematické a jednotné dielo spirituálnej doktríny porovnateľné s jeho dielami o kontroverznej teológii, no jeho horlivosť presadzovať kresťanský (katolícky) a asketický život vplývala na jeho diela vo všetkých fázach jeho tvorby, väčšmi však ku koncu jeho života. V duchovnej rovine čerpal najmä z diel Ignáca z Loyoly."" Medzi jeho spirituálne spisy patria:
Napísal tiež Základy hebrejského jazyka ("Institutiones linguae hebraicae"; 1578), tri knihy o Prenesení Rímskej ríše od Grékov k Frankom ("De translatione Imperii Romani a Grecis ad Francos", Antverpy 1584) či Tri knihy o úrade kresťanského kniežaťa ("De officio Principis Chrisitani libri tres", Rím 1619).
Posmrtne vyšli jeho "Epistolae familiares" (Rím 1650). Bellarminova autobiografia sa prvýkrát objavila v roku 1676 v Ríme. Kompletné vydanie jeho diel vyšlo v 12 zväzkoch (187074). Okrem toho vytvoril niekoľko ďalších diel, pričom autenticita niektorých je sporná. Väčšina Bellarminových rukopisov zachovaná v Ríme v "Archivum Romanum Societatis Iesu" a v archívoch Pápežskej gregoriánskej univerzity.
V argumentácii vychádzal vždy z Biblie a diel cirkevných otcov, pričom zvlášť z diel Gregora Veľkého, svätého Bernarda a Bonaventúru. Hoci jeho vzorom bol svätý František z Assisi, v spiritualite vychádzal nepochybne z diela Ignáca z Loyoly. Bellarminovo dielo malo nesmierny vplyv na katolícku teológiu i protestantskú reakciu. Na univerzite v Heidelbergu existovala dokonca katedra zameraná na argumentáciu proti Bellarminovým tézam (tzv. "Collegium Anti-Bellarminianum").
Vybrané tézy.
Vo svojich dielach Bellarmin na podkladoch diel scholastických kánonistov sformuloval doktrínu o nepriamej moci pápeža ("potestas indirecta papae in temporalibus") vo svetských záležitostiach. Pápež mal podľa Bellarmina najvyššiu duchovnú autoritu ako hlava Cirkvi a nástupca apoštolov, kým svetská autorita vznikla a existuje nezávisle od duchovnej, teda nie je Božieho pôvodu. Ako pastier je však pápež podľa Bellarmina oprávnený, ba až povinný zasahovať do svetských konfliktov v prípadoch, keď politická situácia ohrozuje duchovné dobro Kristom pápežovi zverených veriacich. Na základe tohto princípu má podľa Bellarmina pápež právo zosadiť svetského panovníka alebo oslobodiť jeho poddaných od povinnosti poslúchať ho, ak sa prehreší napríklad herézou. Teória o nepriamej moci pápeža vo svetských záležitostiach si na prelome 16.17. storočia získala veľkú obľubu, hoci napríklad pápež Sixtus V. vychádzal z tézy, že pápež ako následník apoštola Petra je nositeľom najvyššej duchovnej i svetskej autority na zemi (pozri aj apoštolská sukcesia). Z tohto dôvodu bola Bellarminova kniha dočasne zaradená do indexu zakázaných kníh.
V diele "De translatione Imperii Romani a Grecis ad Francos" zastával názor, že Karol Veľký sa stal cisárom na základe pápežského požehnania, a že to bol pápež, ktorý mal moc „preniesť ríšu“ ("translatio imperii") od Grékov (t. j. z Byzancie) na latinský Západ, keďže Gréci nespĺňali podmienky pre jej udržanie. Bellarmin však neodmietal existenciu dvoch cisárskych titulov Rímskej ríšezápadnej a východnej. Obe koruny mali byť založené na pápežskej autorite. Počet cisárskych korún mal zároveň určovať pápež a Bellarmin pripúšťal možnosť navýšenia ich počtu, argumentujúc, že ​​pápež Pius II. prisľúbil osmanskému sultánovi Mehmedovi titul cisára, ak sa bude ku kresťanom správať priaznivo.
Pápež môže byť podľa Bellarmina v teoretickej rovine heretikom, no ak by do herézy upadol, prestal by byť pápežom. Podporuje však názor, že pápeži nikdy neučili nič, čo by bolo úplne v rozpore s vierou.
Podľa Bellarminovej ekleziologickej tézy o troch putách ("tria vincula") je jediná a pravá Cirkev zväzkom ľudí viazaných vyznaním jednej a tej istej kresťanskej viery ("vinculum symbolicum") a spoločenstvom v tých istých sviatostiach ("vinculum sacramentale"), pod vedením zákonných vodcov a najmä jediného Kristovho zástupcu na zemipápeža ("vinculum hierarchicum").
Bellarminova duchovná náuka nie je príliš originálna, no je nasiaknutá biblickými úvahami, doktrínami cirkevných otcov a úvahami čerpanými z teologických diel stredoveku. Má priehľadný, prenikavý a rázny štýl, ktorý "„umožňuje jeho myšlienke preniknúť do srdca človeka a vyvolať v ňom pocit ľudskej biedy a strachu z Boha“". Kresťanská dokonalosť je v jeho dielach podobne ako u Ignáca z Loyoly založená na aktívnej láske k Bohu, teda na cieli, s ktorým sa človek zjednocuje tým, že ho miluje. Túto náuku predkladá nielen rehoľníkom, ktorí majú podľa mnohých cirkevných autorov sklon k dokonalosti, ale na príkladoch zo života aj laickému ľudu. V otázke mystiky je skôr opatrný. "„Používa rozdelenie troch stupňov dokonalosti (začiatok, postup, dokonalosť), ale dáva im asketický a nie mystický význam[...]“"
Ďalšia literatúra.
Primárna literatúra v slovenčine a češtine.
 
Sekundárna a terciárna literatúra.
 
Externé odkazy.
 

</doc>
<doc id="688685" url="https://sk.wikipedia.org/wiki?curid=688685" title="Roberto Bellarmino">
Roberto Bellarmino



</doc>
<doc id="688686" url="https://sk.wikipedia.org/wiki?curid=688686" title="Roberto Bellarmini">
Roberto Bellarmini



</doc>
<doc id="688687" url="https://sk.wikipedia.org/wiki?curid=688687" title="Robertus Franciscus Romulus Bellarminus">
Robertus Franciscus Romulus Bellarminus



</doc>
<doc id="688688" url="https://sk.wikipedia.org/wiki?curid=688688" title="Robertus Bellarminus">
Robertus Bellarminus



</doc>
<doc id="688690" url="https://sk.wikipedia.org/wiki?curid=688690" title="Grünfeld">
Grünfeld

Grünfeld, Grunfeld or Gruenfeld môže byť:

</doc>
<doc id="688691" url="https://sk.wikipedia.org/wiki?curid=688691" title="Grünfeld (Pezinok)">
Grünfeld (Pezinok)



</doc>
<doc id="688695" url="https://sk.wikipedia.org/wiki?curid=688695" title="BK 04 AC LB Spišská Nová Ves">
BK 04 AC LB Spišská Nová Ves

BK 04 AC LB Spišská Nová Ves je slovenský mužský profesionálny basketbalový klub sídliaci v meste Spišská Nová Ves. Klub vznikol v roku 2004. Marketingový názov Spišskí Rytieri SNV používa klub od augusta 2020. Klub pôsobí v Slovenskej basketbalovej lige, najvyššej basketbalovej súťaži na Slovensku a v medzinárodnej súťaži Alpsko-jadranskom pohári. Doterajšími najväčšími úspechmi klubu sú víťazstvo v extralige v roku 2021 a dve víťazstvá v Slovenskom pohári v rokoch 2006 a 2021.
Hráčsky káder.
Súpiska pre sezónu 2023/24.
"Zoznam je aktuálny ku 22. februáru 2024."

</doc>
<doc id="688697" url="https://sk.wikipedia.org/wiki?curid=688697" title="Zadné Bendovce">
Zadné Bendovce

Zadné Bendovce () je názov vrchu v pohorí Bachureň. Leží nad obcou Vysoká, približne juhozápadne od Lipian. 
Poloha.
Nachádza sa v severnej časti pohoria Bachureň. Leží v Prešovskom kraji, v okrese Sabinov a zasahuje na katastrálne územie obcí Vysoká, Dubovica a Ďačov. Najbližším sídlom je na západnom úpätí situovaná Vysoká, rovnakým smerom leží aj Brezovička a Nižný Slavkov, severne sa nachádza Torysa, a Ďačov a východne Dubovica.
Opis.
Zadné Bendovce ležia v rázsoche, ktorá vybieha severným smerom z vrchu Žliabky (). Východne susedí vrch Predné Bandovce (), Stavenec () a Marduňa (), južne Dlhé diely (), Javor (), Bachureň (), Žliabky a Adamova hora (), západným smerom Strieborná hora () a Ždiar () a severným Homôľka () a Rohov (). Masív patrí do povodia rieky Torysa; juhovýchodné svahy odvodňuje Dubovický potok, severné Ďačovský potok a západné Vysocký potok. Na vrchol nevedie značený turistický chodník. 
Výhľady.
Vrchol pokrýva horská lúka, okrajovo tiež lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Bachurne, susedné Branisko, Čergov, Ľubovniansku vrchovinu, Levočské vrchy, nezriedka i Belianske Tatry.
Prístup.
Na vrchol nevedie značená turistická trasa, preto prístup je možný lesnými chodníkmi z okolitých sídiel.

</doc>
<doc id="688703" url="https://sk.wikipedia.org/wiki?curid=688703" title="Matt Dillon">
Matt Dillon

Matt Dillon (; * 18. február 1964, New Rochelle, New York, USA) je americký herec. V roku 2004 bol nominovaný na herecké ocenenie Academy Awards, za svoj herecký výkon vo filme "Crash" (2004). 
Detstvo a mladosť.
Dillon sa narodil v New Rochelle v štáte New York, žene v domácnosti a maliarovi portrétov. Je druhým zo šiestich detí s jednou sestrou a štyrmi bratmi, z ktorých jeden je herec Kevin Dillon. Bol vychovaný v rímskokatolíckej rodine írskeho pôvodu. Vyrastal v meste Mamaroneck, v štáte New York.
Kariéra.
V roku 1979 debutoval vo filme "Over the Edge". Dillonov herecký výkon bol dobre prijatý, čo viedlo k jeho obsadeniu do dvoch filmov, ktoré vyšli nasledujúci rok: "Miláčikovia" a "Moja telesná stráž". Filmy, boli úspešné, zarobili veľa peňazí čo zvýšilo aj záujem o Dillona.
V roku 1983 si zahral vo filme "Outsideri", po boku začínajúcich hercov, ako Tom Cruise, C. Thomas Howell, Rob Lowe a Diane Lane. 
Neskôr, Dillon debutoval aj na Broadwayi. V roku 1989 získal Dillon uznanie filmových kritikov za jeho herecký výkon, vo filme "Drugstore Cowboy".
V roku 1992 si zahral v dráme "Mladí a slobodní", po boku Bridget Fonda a v roku 1995 hral s Nicole Kidman v dráme "Zomrieť pre..", ktorú režíroval Gus Van Sant. V roku 1998 si zahral v komédii "Niečo na tej Mary je" a v dráme "Nebezpečné hry".
V roku 2002 napísal a režíroval film "Mesto duchov", v ktorom hral on sám spoločne s hercami ako James Caan a Gérard Depardieu. Po boku hercov ako Sandra Bullock, Don Cheadle, Jennifer Esposito, Ryan Phillippe a Thandiwe Newton vo filme "Crash", z roku 2004. Herecký výkon Dillona, bol veľmi pozitívne ohodnotený a tiež získal nominácie na Academy Awards a Zlatý glóbus. O rok neskôr, stvárnil zápornú postavu v komédii "Herbie: Na plný plyn". V roku 2006 obdržal ocenenie na San Sebastián International Film Festival, za celoživotný prínos v kinematografii.
Začiatkom roku 2015 hral rolu agenta tajnej služby v 10-dielnom televíznom seriály, "Mestečko Pines". V roku 2019 si zahral vo francúzskom filme, "Proxima". V roku 2022 budú mať premiéru filmy "American Dreamer" a "Asteroid City", v ktorých hrá jednu z vedľajších úloh.
Súkromný život.
Dillon sa nikdy neoženil a nemá žiadne deti. Je milovník a zberateľ latinskej hudby s veľkou zbierkou vinylov, vrátane významnej knižnice kubánskych 78. rokov.

</doc>
<doc id="688704" url="https://sk.wikipedia.org/wiki?curid=688704" title="Grunfeld">
Grunfeld



</doc>
<doc id="688705" url="https://sk.wikipedia.org/wiki?curid=688705" title="Gruenfeld">
Gruenfeld



</doc>
<doc id="688706" url="https://sk.wikipedia.org/wiki?curid=688706" title="Dráč čezmínolistý">
Dráč čezmínolistý



</doc>
<doc id="688707" url="https://sk.wikipedia.org/wiki?curid=688707" title="Dráč cezmínolistý">
Dráč cezmínolistý



</doc>
<doc id="688708" url="https://sk.wikipedia.org/wiki?curid=688708" title="Volejbal na Bolivarianských hrách">
Volejbal na Bolivarianských hrách

Volejbal na Bolivarianských hrách je volejbalový turnaj, ktorý sa koná v rámci multišportového podujatia Bolivarianských hier. Do programu hier bol turnaj prvýkrát zaradený hneď na 1. bolivarianských hrách v roku 1938 v kolumbijskej Bogote, vtedy len v mužskej kategórii. Ženský turnaj mal na hrách premiéru v roku 1965 v ekvádorskom Quito. Volejbalový turnaj sa odvtedy s menšími prestávkami organizuje pravidelne. Najviac víťazstiev na ňom zaznamenali v mužskej a v ženskej kategórii.

</doc>
<doc id="688711" url="https://sk.wikipedia.org/wiki?curid=688711" title="Dráčovité">
Dráčovité

Dráčovité (Berberidaceae) je čeľaď rastlín z radu iskerníkotvaré (Ranunculales). 
Výskyt.
Druhy čeľade dráčovité v širšom zmysle (porov. kapitolu Systematika) sú rozšírené prevažne v miernom pásme severnej pologule, v Európe, Ázii, veľmi roztrúsené v Južnej a Severnej Amerike, severnej Afrike a Indomalajzii.
Zatiaľ čo rad iskerníkotvarých ("Ranunculales") má pomerne dlhý fylogenetický vek, zasahuje až do kriedového útvaru druhohôr, našli sa odtlačky vlastných dráčovitých ("Berberidaceae") až vo vrstvách z neskorých treťohôr.
Opis.
Čeľaď zastupujú nízke stromy alebo kry, s jednoduchými alebo zloženými, opadavými alebo neopadavými listami, striedavého postavenia a niekedy s prílistkami. Kvety sú jednotlivé alebo v strapcových súkvetiach, pravidelné a obojpohlavné. Kvetný obal je v dvoch až štyroch kruhoch. Tyčinky sú obyčajne v dvoch kruhoch, sú citlivé na dotyk (dráždivé). Ich peľnice sa otvárajú dvomi viečkami alebo chlopňami. Gyneceum je jednoplodolistové. Plodom je bobuľa alebo tobolka.
Systematika.
Zaradenie v systéme.
Dnes sa čeľaď dráčovité v širšom zmysle (porov. nižšie) obyčajne zaraďuje do radu iskerníkotvaré (Ranunculales). V niektorých starších systémoch sa čeľaď dráčovité zaraďuje do radu dráčotvaré (Berberidales); ak sa pracuje s čeľaďou dráčovité v širšom zmysle (porov. nižšie), tak je čeľaď dráčovité jedinou čeľaďou radu dráčotvaré, ak sa naopak pracuje s čeľaďou dráčovité v užšom zmysle, tak rad dráčotvaré zahŕňa čeľaď dráčovité v užšom zmysle a ostatné s ňou príbuzné čeľade (porov. nižšie napr. Tachtadžian 1997) .
Vnútorná systematika.
Dráčovité v širšom zmysle.
Rozdelenie čeľade dráčovité v širšom zmysle na rody je sporné, v závislosti od autora sa v súčasnosti uvádza napríklad 13 rodov, 14 rodov, 15 rodov, 16 rodov, 17 rodov, 18 rodov či 20 rodov. V trochu starších textoch nájdeme aj napr. delenie na 10 rodov či 12 rodov. 
Príklady rozdelení na rody:
Poznámky k jednotlivým vyššie spomínaným rodom:
-Rod mahónia ("Mahonia") sa v súčasnosti uvádza buď ako samostatný rod alebo sa považuje za súčasť rodu dráč ("Berberis"). Či sa má rod mahónia považovať za súčasť rodu dráč je sporné už od 19. storočia. V širšom zmysle (spravidla do roku 2017) rod mahónia ("Mahonia") zahŕňa aj rod "Alloberbis".
-Rod dráč ("Berberis") dnes skoro vždy zahŕňa aj rod "Odostemon". Rod dráč ("Berberis") v širšom zmysle zahŕňa aj rod "Mahonia" (vrátane rodu "Alloberberis"), rod "Moranothamnus" (do roku 2017 súčasť rodu "Berberis") a hybrid mahodráč ("Mahoberberis").
-Rod mahodráč ("Mahoberberis") je hybrid a dávne hybridy sú možno aj rody "Alloberberis" a "Moranothamus".
-Rod krpčiarka ("Epimedium") zhruba od 40. rokov 20. storočia zahŕňa aj bývalé samostatné rody "Aceranthus" a "Vindicta"
-Rod dvojlist ("Jeffersonia") v širšom zmysle zahŕňa aj rod "Plagiorhegma" (po slovensky takisto: dvojlist).
-Rod nandina ("Nandina") sa v niektorých starších deleniach uvádzal oddelene od čeľade dráčovité v širšom zmysle, a to v samostatnej čeľadi Nandinaceae.
-Rod noholist ("Podophyllum") dnes zahŕňa aj rod "Anapodophyllum". Rod noholist (Podophyllum) v širšom zmysle zahŕňa aj rod "Sinopodophyllum", v ešte širšom zmysle aj rod "Dysosma" a v najširšom zmysle aj rod "Diphylleia". Niekedy sa do rodu Podophyllum (v užšom či širšom zmysle) zahŕňa aj rod "Ranzania".
Staršie sa do čeľade dráčovité v širšom zmysle niekedy zaraďoval aj rod "Holboellia" (od roku 2012 obyčajne považovaný za súčasť rodu Stauntonia), inak zaraďovaný do čeľade lardizabalovité ("Lardizabalaceae"), alebo sa do čeľade dráčovité v širšom zmysle zaraďovali aj všetky ostatné rody z dnešnej čeľade lardizabalovité.
Dráčovité v užšom zmysle.
V niektorých textoch je čeľaď dráčovité (Berberidaceae) poňatá užšie – zahŕňa len rody "Berberis", "Mahonia", alebo rody "Berberis", "Mahonia" a "Ranzania", alebo staršie (v 70. rokoch 20. stor.) rody "Berberis", "Mahonia", "Epimedium" a "Vancouveria". Ostatné vyššie uvedené rody inde zaraďované do čeľade dráčovité v širšom zmysle sa potom uvádzajú zaradené v samostatných čeľadiach Leonticaceae, Nandinaceae a Podophyllaceae, pričom ale obsah čeľade Leonticaceae sa niekedy zaraďuje do čeľade Podophyllaceae.
Podobne napr. v práci Tachtadžjan 1997 čeľaď dráčovité (Berberidaceae) zahŕňa len rody "Berberis" a "Mahonia" a ostatné rody sú zaradené do čeľadí Leonticaceae, Nandinaceae, Podophyllaceae, Ranzaniaceae, Diphylleiaceae. V neskoršej práci Tachtadžjan čeľade Leonticaceae a Diphylleiaceae zrušil a ich obsah presunul do čeľade Podophyllaceae. To, čo je vyšššie označené ako dráčovité v širšom zmysle, autor chápe ako rad dráčotvaré (Berberidales).

</doc>
<doc id="688712" url="https://sk.wikipedia.org/wiki?curid=688712" title="Berberidaceae">
Berberidaceae



</doc>
<doc id="688715" url="https://sk.wikipedia.org/wiki?curid=688715" title="Dub južný">
Dub južný



</doc>
<doc id="688716" url="https://sk.wikipedia.org/wiki?curid=688716" title="Dub cer">
Dub cer



</doc>
<doc id="688717" url="https://sk.wikipedia.org/wiki?curid=688717" title="Dub slovenský">
Dub slovenský



</doc>
<doc id="688718" url="https://sk.wikipedia.org/wiki?curid=688718" title="Dub rakúsky">
Dub rakúsky



</doc>
<doc id="688719" url="https://sk.wikipedia.org/wiki?curid=688719" title="Quercus austriaca">
Quercus austriaca



</doc>
<doc id="688720" url="https://sk.wikipedia.org/wiki?curid=688720" title="Spišskí Rytieri">
Spišskí Rytieri



</doc>
<doc id="688721" url="https://sk.wikipedia.org/wiki?curid=688721" title="IC 5146">
IC 5146

IC 5146 je emisná hmlovina a otvorená hviezdokopa v súhvezdí Labuť. Objavil ju nemecký astronóm Max Wolf 28. júla v roku 1894. Neskôr v roku 1899 ju pozoroval aj britský astronóm Thomas Espin. Hmlovina je obklopená okrajom tmavej hmloviny s názvom Barnard 168, ktorá oddeľuje hmlovinu od hviezdneho pozadia. Červená farba hmloviny je spôsobená ionizáciou od centrálnej jasnej hviezdy spektrálneho typu B0, ktorá svojím ultrafialovým žiarením ionizuje okolitý vodík. Modrasté sfarbenie niektorých častí hmloviny je spôsobené rozptylom viditeľného svetla z hviezd na prachu, ktorý sa v hmlovine nachádza.
Vek centrálnej a najjasnejšej hviezdy sa odhaduje na 100 tisíc rokov a v okolitej otvorenej hviezdokope sa nachádza niekoľko stoviek mladých hviezd s priemerným vekom okolo milión rokov. Z tohto vyplýva, že na tomto mieste pravdepodobne došlo k niekoľkým epizódam hviezdotvorby, ktoré pokračujú až dodnes.

</doc>
<doc id="688723" url="https://sk.wikipedia.org/wiki?curid=688723" title="BKM Lučenec">
BKM Lučenec

BKM Lučenec je slovenský mužský basketbalový klub sídliaci v Lučenci. Klub vznikol v roku 2017. BKM nie je nasledovateľom klubu MBK Lučenec.

</doc>
<doc id="688730" url="https://sk.wikipedia.org/wiki?curid=688730" title="N'-formylkynurenín">
N'-formylkynurenín

"N'"-formylkynurenín je medziprodukt, ktorý vzniká v katabolizme tryptofánu. Je to formylovaný derivát kynurenínu. Vznik "N'"-formylkynurenínu je katalyzovaný hemovými dioxygenázami.
Metabolizmus.
Tryptofán sa rozkladá pôsobením tryptofán-2,3-dioxygenázy, ktorá využíva kyslík na štiepenie menšieho kruhu:
 tryptofán + O2 → "N'"-formylkynurenín 
"N'"-formylkynurenín sa potom ďalej premieňa na kynurenín štiepením formylovej skupiny v reakcii katalyzovanej formamidázou:
 "N'"-formylkynurenín + H2O → kynurenín + HCOO-

</doc>
<doc id="688731" url="https://sk.wikipedia.org/wiki?curid=688731" title="Pontios z Atén">
Pontios z Atén

Pontios () bol grécky sochár v 1. storočí.
Pontios bol aténsky sochár (neoatickej sochárskej školy) pôsobiaci približne za vlády cisára Augusta. Jeho autorský podpis je na veľkom rhytone zhotovenom z pentelského mramoru, ktorý sa nachádza v Ríme.
Objavený bol v roku 1874 v lokalite "Auditorium di Mecenate" v Ríme. Rhyton má v dolnej časti podobu okrídleného gryfa a v hornej časti je zdobený reliéfnymi postavami troch menád, ktoré sú štylisticky podobné atickým pôvodinám z polovice 5. storočia pred Kr., t. j. dielam vyznačujúcich sa takzvaným „bohatým štýlom“. Tento rhyton v staroveku pravdepodobne slúžil ako fontána „"zázračný prameň"“. Jeho tvar umocňoval pocit hojnosti (roh hojnosti – symbol bohatstva) spojený s dionýzskym zlatým vekom (interpretujú to tri tancujúce menády).

</doc>
<doc id="688732" url="https://sk.wikipedia.org/wiki?curid=688732" title="Myroslav Myronovyč Kastran">
Myroslav Myronovyč Kastran

Myroslav Myronovyč Kastran (, ) je ukrajinský diplomat. Od februára 2022 je veľvyslancom Ukrajiny na Slovensku.
Diplomatické pôsobenie.
Kastran pôsobil ako konzul Ukrajiny v New Yorku. Pred vymenovaním pôsobil na oddelení štátneho protokolu ukrajinského ministerstva zahraničných vecí.
Veľvyslanec na Slovensku.
Do funkcie veľvyslanca ho vymenoval prezident Volodymir Zelenskyj 19. októbra 2022.
Kastran sa stal veľvyslancom Ukrajiny na Slovensku 14. februára 2023 keď svoje poverovacie listiny odovzdal prezidentke Zuzane Čaputovej.

</doc>
<doc id="688733" url="https://sk.wikipedia.org/wiki?curid=688733" title="Sídlisko Stred II.">
Sídlisko Stred II.

Sídlisko Stred II. môže byť:

</doc>
<doc id="688734" url="https://sk.wikipedia.org/wiki?curid=688734" title="Sídlisko 1. mája (Pezinok)">
Sídlisko 1. mája (Pezinok)



</doc>
<doc id="688735" url="https://sk.wikipedia.org/wiki?curid=688735" title="Sídlisko Stred II. (Pezinok)">
Sídlisko Stred II. (Pezinok)

Sídlisko Stred II. v Pezinku môže byť:

</doc>
<doc id="688737" url="https://sk.wikipedia.org/wiki?curid=688737" title="Kocka (Pezinok)">
Kocka (Pezinok)

 
Kocka (Pezinok) alebo Kocka PK je obchodný dom na Bystrickej ulici číslo 28 v Pezinku. Budova je trojpodlažná s dvomi schodiskami na druhé podlažie, z ktorých sa aktuálne využíva len jedno.
V súčasnosti sa tu nachádza športovo-relaxačné centrum Sportfit, tréningové centrum ELIX Performance Center, klinika alternatívnej medicíny Lotos, Tree Wellness, vegánske bistro VegLunch, Salón Tina a Café Bar Kocka.
História.
Budova bola postavená v 2. polovici 70. rokov 20. storočia. Nachádzali sa tu obchody a veľká predajňa potravín.
Dňa 1. marca 2004 bolo na 1. poschodí otvorené fitnes centrum Sport Fitt. V 2. polovici 0. rokov 21. storočia sa na rovnakom poschodí nachádzal hudobný klub Kocka Music Club.
V 10. rokoch 21. storočia bola zateplená fasáda budovy, vymenené okná a zmenšená predajňa potravín.
Súčasný stav.
V roku 2020 boli priestory bývalých Potravín Kačka (predtým CBA) prerobené na ELIX Performance Center a vstup bol premiestnený ku schodisku. Zároveň zanikol vjazd pre zásobovanie v zadnej časti budovy.
Od konca roka 2021 do začiatku roka 2022 bola prerobená strešná časť budovy na treťom podlaží.

</doc>
<doc id="688738" url="https://sk.wikipedia.org/wiki?curid=688738" title="Bytový dom Zora">
Bytový dom Zora



</doc>
<doc id="688741" url="https://sk.wikipedia.org/wiki?curid=688741" title="Homôľka (vrch v Bachurni)">
Homôľka (vrch v Bachurni)

Homôľka () je vrch v pohorí Bachureň. Leží nad obcou Vysoká, približne západne od Lipian. 
Poloha.
Nachádza sa v severozápadnej časti pohoria Bachureň. Leží v Prešovskom kraji, v okrese Sabinov a zasahuje na katastrálne územie obcí Vysoká a Torysa. Najbližším sídlom je na južnom úpätí situovaná Vysoká, západne leží Brezovička a Brezovica, severne sa nachádza Torysa a východne Ďačov.
Opis.
Homôľka leží na konci rázsochy, ktorá vybieha severným smerom z vrchu Žliabky (). Severne sa nachádza Kňazová (), Demianka () a Rohov (), východne Čeliská (), Predné Bandovce () a Zadné Bendovce (), južným smerom Javor (), Žliabky a Adamova hora () a západným Strieborná hora (), Javorinka () a Čierna hora (). Masív patrí do povodia rieky Torysa; južné svahy odvodňuje Vysocký potok, východné Ďačovský potok, severné Gerginovec a západné krátke prítoky Torysy. Na vrchole stoji dvojica telekomunikačných stožiarov, no nevedie tam značený turistický chodník. 
Výhľady.
Vrchol pokrýva nesúvislý riedky lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Bachurne, susedné Branisko, Čergov, Ľubovniansku vrchovinu, Levočské vrchy, výnimočne i Belianske Tatry.
Prístup.
Na vrchol nevedie značená turistická trasa, preto prístup je možný lesnými chodníkmi a cestami z okolitých sídiel.

</doc>
<doc id="688746" url="https://sk.wikipedia.org/wiki?curid=688746" title="Ortáš (vrch v Bachurni)">
Ortáš (vrch v Bachurni)

Ortáš () je vrch v pohorí Bachureň. Leží nad obcou Renčišov, približne západne od Sabinova. 
Poloha.
Nachádza sa v strednej časti pohoria Bachureň. Leží v Prešovskom kraji, na hranici okresov Sabinov a Prešov a zasahuje na katastrálne územie obce Renčišov a Štefanovce. Najbližším sídlom je na severozápadnom úpätí situovaný Renčišov, juhozápadne leží Lačnov a Lipovce a východným smerom Uzovské Pekľany.
Opis.
Ortáš leží v rázsoche, ktorá vybieha severným smerom z vrchu Mindžová () na Skalky (). Západne susedia Dlhé diely (), Javor (), Žliabky (), Bachureň (), Magura () a Bučie (), južne Mindžová () a Lazy (), východne Brezina (), Hora () a Kohút () a severne Kamenná (), Marduňa (), Stavenec () a Skalky. Západné svahy hrebeňa odvodňuje Renčišovský a východné Mindžovský potok, oba smerujúce do Malej Svinky v povodí Hornádu. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z blízkej horskej lúky a lokalít s redšou vegetáciou je možné pozorovať okolité vrcholy Bachurne, Čiernu horu, Slanské vrchy, Šarišskú vrchovinu, Čergov, Ľubovniansku vrchovinu, Levočské vrchy a Branisko.
Prístup.
Na vrchol nevedie značená turistická trasa, preto prístup je možný lesnými chodníkmi z Renčišova alebo hrebeňom z Mindžovej (). Západným úpätím vedie žlto značený chodník z Renčišova do lyžiarskeho strediska a sedla Buče, východným zasa modro značený z Uzovských Peklian do sedla Mindžová.

</doc>
<doc id="688747" url="https://sk.wikipedia.org/wiki?curid=688747" title="Ortáš">
Ortáš

Ortáš môže byť:

</doc>
<doc id="688749" url="https://sk.wikipedia.org/wiki?curid=688749" title="Giorgia Meloniová">
Giorgia Meloniová

Giorgia Meloniová (; * 15. január 1977, Rím) je talianska politička a novinárka, od 22. októbra 2022 predsedníčka vlády Talianska. Od roku 2006 bola poslankyňou Poslaneckej snemovne a od roku 2014 vedie politickú stranu Bratia Talianska. Od roku 2020 je predsedníčkou Strany európskych konzervatívcov a reformistov. Po tom, čo jej strana získala v talianskych všeobecných voľbách v roku 2022 najviac hlasov, zložila prísahu ako prvá ženská premiérka.
Životopis.
Giorgia Meloniová sa narodila v Ríme 15. januára 1977. Jej otec pochádzal zo Sardínie a matka zo Sicílie. Jej otec, daňový poradca, bol odsúdený za obchodovanie s drogami a odsúdený na 9 rokov v španielskom väzení v roku 1995. Opustil rodinu, keď mala v roku 1988 jedenásť rokov, presťahovaním sa na Kanárske ostrovy. Vyrastala v okrese Garbatella.
V roku 1992 ako pätnásťročná vstúpila do tzv. „Mládežníckeho frontu“ krajne pravicového Talianskeho sociálneho hnutia, ktoré bolo o tri roky rozpustené. Počas tohto času založila študentské hnutie "Gli Antenati" (Predkovia), ktoré sa zúčastnilo na proteste proti reforme školstva presadzovanej ministerkou Rosou Iervolinovou.
V roku 1996 sa stala líderkou študentského hnutia Azione Studentesca, ktoré spadalo pod národnokonzervatívnu stranu Národná Aliancia. V roku 1998 bola zvolená do provinčného zastupiteľstva provincie Rím a túto funkciu zastávala až do roku 2002. V roku 2004 sa stala prvou ženskou predsedníčkou mládežníckej organizácie Národnej Aliancie "Azione Giovani".
V roku 1996 ukončila stúdium na strednej súkromnej škole Colegio Amerigo Vespucci.
V súčasnosti má jednu dcéru a žije so svojím partnerom Andreom Giambrunom, ktorý pracuje ako žurnalista. Podľa jej slov je katolíckeho vierovyznania. Vo svojom prejave na zhromaždení v Ríme v roku 2019 povedala: „Som Giorgia. Som žena, som matka, som Talianka, som kresťanka.“
Politická kariéra.
Ministerka mládeže.
V talianskych parlamentných voľbách v roku 2006 bola zvolená do Poslaneckej snemovne za Národnú Alianciu, kde sa stala podpredsedníčkou. V tom istom roku začala pracovať aj ako novinárka.
V roku 2008 bola vymenovaná za ministerku mládeže vo vláde Silvia Berlusconiho. Túto funkciu zastávala do 16. novembra 2011, keď bol Berlusconi nútený odstúpiť z funkcie premiéra v dôsledku finančnej krízy a verejných protestov. Bola najmladšou ministerkou v histórii zjednoteného Talianska. V auguste 2008 vyzvala talianskych športovcov na bojkot otváracieho ceremoniálu olympijských hier v Pekingu, aby tak ukázali nesúhlas s čínskou politikou voči Tibetu. Toto vyhlásenie kritizoval Berlusconi, ako aj minister zahraničných vecí Franco Frattini. V roku 2009 sa jej strana zlúčila so stranou Forza Italia a vytvorili spolu novú stredopravú stranu Il Popolo della Libertà a Meloniová sa stala predsedníčkou mládežníckej organizácie tejto zjednotenej strany s názvom "Mladé Taliansko".
V novembri 2010 v mene ministerstva predstavila balík za 300 miliónov eur s názvom „Právo pre budúcnosť“. Bol zameraný na pomoc mladým ľuďom a obsahoval päť iniciatív vrátane stimulov pre začínajúcich podnikateľov, bonusov v prospech brigádnikov a pôžičiek pre študentov.
Bratia Talianska.
V decembri 2012 pre nezhody s Berlusconim založila Meloniová spolu s Ignaziom La Russom a Guidom Crosettom novú politickú stranu Fratelli d'Italia (Bratia Talianska). V parlamentných voľbách v roku 2013 bola strana súčasťou stredopravej koalície a získala 2,0 % hlasov a 9 kresiel.
V marci 2014 sa stala predsedníčkou strany a 4. novembra 2015 založila konzervatívnu politickú organizáciu na podporu jej kampaní "Terra Nostra".
Ako líderka strany sa rozhodla vytvoriť alianciu so stranou Lega vedenou Matteom Salvinim a začala s ním niekoľko politických kampaní proti stredoľavicovej vláde vedenej Demokratickou stranou, čím sa FdI zaradila medzi euroskeptické strany. V parlamentných voľbách v Taliansku v roku 2018 FdI kandidovalo ako súčasť stredopravicovej koalície so stranami Forza Italia, Lega a Noi con l'Italia. Strana získala 4,4% hlasov a viac ako trojnásobok kresiel oproti roku 2013.
Parlamentné voľby v Taliansku v roku 2022.
Pred predčasnými voľbami v Taliansku v roku 2022, ktoré boli vyhlásené po vládnej kríze, sa stredopravicová koalícia dohodla, že potenciálnym premiérom sa stane predseda jednej zo strán koalície, tej, ktorá získa najviac hlasov. Už od júla 2022 FdI viedla v prieskumoch
a všeobecne sa očakávalo, že sa stane predsedníčkou talianskej vlády, ak stredopravicová koalícia získa absolútnu väčšinu v parlamente. Toto medzi niektorými ľuďmi, ktorí stranu vidia ako krajne pravicovú, vyvolalo obavy, a tak Meloniová niekoľkokrát verejne vyhlásila, že sa s ideológiou krajnej pravice nestotožňuje a stotožňuje sa skôr s hodnotami Konzervatívnej strany v Spojenom kráľovstve, Likudu v Izraeli a Republikánskej strany v Spojených štátoch.
Vo volebnej kampani presadzovala nižšie dane, reformu Európskej únie a zastavenie masovej imigrácie prostredníctvom námornej blokády, pričom uviedla, že na prvé miesto bude klásť národné záujmy.
Strana FdI nakoniec voľby vyhrala, čo vyvolalo obrovskú debatu o tom, ako veľmi pravicová Meloniovej vláda bude a ktoré označenie a pozícia v politickom spektre by bola presnejšia. Niektorí ju označovali za najpravicovejšiu vládu od roku 1945, s čím iní nesúhlasili.
Premiérka Talianska.
21. októbra 2022 ju prezident Sergio Mattarella poveril zostavením vlády. Stala sa tak prvou ženou vo funkcii premiérky Talianska.
Politické postoje.
Meloniová sama seba opisuje ako mainstreamovú konzervatívku. Médiá a komentátori ju do politického spektra zaraďujú rôzne, niektorí jej politiku pripodobňujú americkej Republikánskej strane, poľskej pravicovej strane Právo a spravodlivosť, francúzskej národnokonzervatívnej strane Rassemblement national alebo maďarskej strane Fidesz. Tiež býva často opisovaná ako nacionalistka, alebo pravicová populistka.
Sociálne otázky.
Meloniová o sebe vyhlasuje, že je „pro-rodinná“ a „pro-life.“ Stavia sa proti manželstvám homosexuálnych párov a podporila referendum o zrušení registrovaných partnerstiev, ktoré sú v Taliansku povolené od roku 2016. Tiež nesúhlasí s gender ideológiou, o ktorej vyhlasuje, že priamo atakuje „ženskú idenitu“ a materstvo. Podporuje aj zmenu ústavy, ktorá by zamedzila homosexuálnym párom adopciu detí.
Aj keď má na interrupcie negatívny názor, povedala, že by súčasné zákony ohľadom nich nezmenila, ale bude sa snažiť tvoriť zákony, ktoré budú podporovať rodinu a materstvo. Oponuje aj eutanázii a surogátnemu materstvu, ktoré by chcela aj skriminalizovať.
Feminizmus.
Meloniová vidí feminizmus ako ideologický nástroj proti pravicovej politike. Vo svojej knihe "My Veríme" z roku 2011 napísala: „Som pravicovo orientovaná žena a hrdo podporujem ženské problémy. V posledných rokoch sme museli trpieť pohŕdanie a rasizmus zo strany feministiek... Možno, že pokiaľ je feminizmus poňatý týmto spôsobom, je to skôr otázka ideológie než pohlavia.“ Popiera, že by bola proti ženám, z čoho ju obviňujú niektorí kritici. Giorgia Serughetti, politická filozofka a autorka knihy "Konzervatívny Vietor", označila Meloniovej ideológiu za femonacionalizmus.
Imigrácia.
Voči nelegálnej imigrácii zastáva postoj „nulovej tolerancie“ a volala aj po námornej blokáde, ktorá by zamedzila vstup nelegánym migrantom do talianskych prístavov. Bola proti reforme zákona, vďaka ktorému získavajú migranti narodení na území Talianka automaticky štátne občianstvo a nelegálnu migráciu považuje za veľký faktor prispievajúci k zvyšovaniu kriminality.
Za utečeneckú krízu a nevyspelosť Afriky viní neokolonializmus, z čoho obviňuje hlavne Francúzsko.
Zahraničná politika.
Meloniová zvykla byť za zlepšenie vzťahov s Ruskom, v roku 2018 pogratulovala ruskému prezidentovi Vladimirovi Putinovi za znovuzvolenie a vo svojej knihe "Io sono Giorgia, le mie radici, le mie idee" napísala, že Rusko bráni európske a kresťanské hodnoty. Po začatí Ruskej invázie na Ukrajinu v roku 2022 svoje postoje prehodnotila, Putinov režim odsúdila a podporila poslanie zbraní na pomoc Ukrajine. Podporuje atlanticizmus, NATO a je považovaná za mäkkú euroskeptičku.
Často kritizuje talianske vzťahy so Saudskou Arábiou a Katarom a uvádza, že tieto krajiny „systematicky a zámerne šíria islamské fundamentalistické teórie, ktoré sú hlavnými príčinami rastu islamského fundamentalizmu “. Postavila sa proti rozhodnutiu usporiadať finále Supercoppa Italiana v Saudskej Arábii a uviedla, že Taliansko by sa malo aktívne snažiť o zlepšenie situácie ľudských práv v Saudskej Arábii. Kriticky sa vyjadruje aj ohľadom Číny a je za zlepšenie vzťahov s Taiwanom.
Pandémia COVID-19.
Počas pandémie ochorenia COVID-19 začala Meloniová vykazovať váhavosť ohľadom vakcinácie. Nedala zaočkovať ani svoju dcéru a vyhlásila, že ako premiérka spraví revíziu niektorých vládnych nariadení týkajúcich sa očkovania a celkovo sa bude snažiť o miernejšie pandemické opatrenia.
Kritika.
Meloniovú mnohí označujú za krajnú pravičiarku. Vychádzajú najmä z jej minulosti, keďže ako tínedžerka bola členkou Mládežnického frontu krajne pravicovej strany Talianske sociálne hnutie a jedno z jej najkontroverznejších vyjadrení z toho času bolo vyhlásenie, že Mussolini „bol dobrý politik a najlepší taliansky politik za posledných 50 rokov“. Do loga strany FdI v roku 2012 pridala plameň s talianskou trikolórou, čo taktiež vyvolalo pobúrenie, keďže rovnaký symbol používalo aj Talianske sociálne hnutie.
V posledných rokoch sa snaží od svojej kontroverznej minulosti dištancovať a zo strany boli aj niektorí členovia, ktorí otvorene podporovali krajne pravicovú ideológiu, vyhodení.

</doc>
<doc id="688753" url="https://sk.wikipedia.org/wiki?curid=688753" title="Tomášov-Lehnice">
Tomášov-Lehnice

Kanál Tomášov-Lehnice je kanál v Bratislavskom regióne a v regióne Podunajsko, na území obcí Tomášov, Malinovo a Miloslavov v okrese Senec v Bratislavskom kraji a obcí Štvrtok na Ostrove, Hviezdoslavov, Mierovo, Veľká Paka, Lehnice a Horná Potôň v okrese Dunajská Streda v Trnavskom kraji. Nachádza sa v geomorfologickej oblasti Podunajská nížina v geomorfologickom celku Podunajská rovina. Ústi do Starého Klátovského kanála. Má dĺžku . Rád toku VI. 
Začiatok.
Začína sa v na rozvetvení kanála Malinovo-Blahová v južnej časti obce Tomášov (vetva smerujúca na severovýchod nesie ďalej názov Malinovo-Blahová a vetva smerujúca na juhozápadozápad nesie názov Tomášov-Lehnice) v poľnohospodárskom extraviláne Tomášova, v poli "Majerský dom". 
Opis toku.
"Tomášov-Lehnice" tečie od začiatku juhovýchodným smerom v priamke cez poľnohospodársky extravilán, po veľmi krátkom úseku v pretína obecnú hranicu medzi obcou Tomášov a južnou exklávou obce Malinovo, bez zmeny smeru pokračuje územím tejto exklávy obce Malinovo, pod elektrickým vedením veľmi vysokého napätia v mení smer na juhozápad, pokračuje v priamke cez poľnohospodársky extravilán, pravým brehom obmýva pole "Priehlbina", v preteká cez obecnú (a zároveň aj okresnú a krajskú) hranicu na územie obce Štvrtok na Ostrove, v západnej časti územia obce podteká cestu zo Štvrtka na Ostrove do obce Most pri Bratislave a hneď mení smer na juhovýchod rovnobežne s touto cestou, preteká cez pole "Horné Kamenisté" a ďalej cez pole "Dolné Kamenisté", na veľmi krátkom úseku v vteká na územie obce Miloslavov, preteká cez pole "Kostolné", vracia sa späť na územie obce Štvrtok na Ostrove, preteká cez pole "Farské", podteká cestu zo Štvrtka na Ostrove do obce Hviezdoslavov a hneď opúšťa územie Štvrtka na Ostrove a vteká na územie obce Hviezdoslavov, pokračuje poľnohospodárskym extravilánom, v opúšťa územie Hviezdoslavova a vteká na územie obce Mierovo, podteká cestu z Kvetoslavova do obce Hubice, obteká intravilán obce Mierovo po jej severovýchodnej strane, pokračuje juhovýchodným smerom, preteká cez pole "Lúčne polia", v opúšťa poľnohospodársky extravilán obce Mierovo a vteká na územie obce Veľká Paka, preteká cez pole "Veľké pole", opúšťa poľnohospodársky extravilán obce Veľká Paka a vteká na územie obce Lehnice, podteká cestu z obce Lehnice do obce Veľká Paka a neskôr i cestu z obce Lehnice do obce Blatná na Ostrove, obteká intravilán obce Lehnice, sleduje a nižšie aj podteká cestu z Lehníc do obce Horná Potôň, v opúšťa územie obce Lehnice a vteká na územie obce Horná Potôň, na severnom okraji intravilánu mení smer na severovýchod, preteká cez pole "Hanské pasienky", v katastrálnom území "Benkova Potôň" v ústi do Starého Klátovského kanála ako jeho pravostranný prítok.
Kanál "Tomášov-Lehnice" patrí do okresu Senec v Bratislavskom kraji a do okresu Dunajská Streda v Trnavskom kraji. Nachádza sa v geomorfologickom celku Podunajská rovina. Nemá prítoky.
Pôvod názvu.
Názov vodného toku "Tomášov-Lehnice" má pôvod v názve obcí Tomášov a Lehnice. V obci Tomášov sa vodný tok začína a cez obec Lehnice vodný tok svojim dolným tokom preteká. Z toponyma Tomášov a z toponyma Lehnice po pridaní spojovníka bolo utvorené dvojčlenné hydronymum v podobe "Tomášov-Lehnice" ako súčasť veľmi početnej skupiny názvov v slovenskej toponymii, najmä hydronymii umelých vodných kanálov. 
Názov vodného toku bol štandardizovaný v roku 1992 v podobe "Tomášov-Lehnice".
V priestore slovenskej hydronymie vodných tokov hydronymum "Tomášov-Lehnice" je jedinečným hydronymom (október 2022). 
Referencie.
 
 
 
 
 

</doc>
<doc id="688756" url="https://sk.wikipedia.org/wiki?curid=688756" title="Jozef Vurum">
Jozef Vurum

Jozef Vurum, alebo József Vurum (* 27. november 1763, Trnava – † 2. máj 1838, Močenok) bol biskup Nitrianskej diecézy, historik, člen Slovenského učeného tovarišstva a mecenáš. 
Biografia.
Stredoškolské vzdelanie absolvoval v Trenčíne, Bratislave a Trnave. V rokoch 1781 až 1788 študoval na Biskupskom seminári v Nitre. Za diakona bol vysvätený 17. augusta 1788 a nasledujúci deň kňaza. V roku 1791 sa stal profesorom teológie v Nitre. V roku 1805 sa stal kanonikom Jágerskej katedrálnej kapituly. Dňa 7. júna 1816 bol menovaný biskupom v Stoličnom Belehrade (Maďarsky: "Székesfehérvár") a 23. septembra 1816 toto vymenovanie potvrdil pápež Pius VII. Za biskupa ho v Budíne vysvätil 10. novembra 1816 v István Fischer de Nagy, Jágerský biskup. Spolusvätiteľmi boli László Kámánházy, vacovský biskup a Karol Perényi, ostrihomský pomocný biskup. Dňa 21. decembra 1821 bol menovaný biskupom vo Veľkom Varadíne, dnes Oradea. Dňa 27. mája 1827 sa stal nitrianskym diecéznym biskupom. Bol vyznamenaný Kráľovským uhorským radom sv. Štefana (Maďarsky: "Magyar Királyi Szent István-rend"), ktorý mu bol v hodnosti komandéra udelený 1. mája 1836. Bol tiež významným historikom. V Nitre a v Žiline sú po ňom pomenované ulice.
Dielo.
V roku 1833 založil v bývalej rezidencii Jezuitov v Žiline sirotinec. Objekt po odchode Jezuitov v roku 1773 prešiel do vlastníctva mesta Žilina, neskôr ho vlastnil obchodník s vínom Štefan Raška. Od neho budovu v roku 1832 kúpilo Nitrianske biskupstvo a v roku 1833 adaptovalo na sirotinec, ktorý dal názov celému komplexu Kostola Obrátenia sv. Pavla a priľahlého kláštora..Čelnú fasádu bývalého sirotinca, ktorý je dnes súčasťou Kláštora Kapucínov, zdobí pieskovcový basreliéf Vurumovho biskupského erbu. Ide o jediný historický osobný erb, ktorý sa v súčasnosti nachádza ako súčasť architektúry v historickej časti Žiliny. Erb bol zreštaurovaný v roku 2022 po výskume žilinského heraldika Mareka Sobolu. 
Známe sú tiež Vurumove kanonické vizitácie farností Nitrianskeho biskupstva z roku 1828, ktoré sú cenným bádateľským prameňom pre lokálne dejiny nielen farností, ale aj príslušných obcí a miest. Vo svojom závete zanechal 250 000 forintov ako nadáciu pre tento ústav. Nitrianske katedrálnej kapitule zanechal 12 000 forintov. Spolupodieľal sa na výstavbe dievčenskej školy v Nitre. 

</doc>
<doc id="688761" url="https://sk.wikipedia.org/wiki?curid=688761" title="Námestie 1. mája (Pezinok)">
Námestie 1. mája (Pezinok)



</doc>
<doc id="688769" url="https://sk.wikipedia.org/wiki?curid=688769" title="Giorgia Meloni">
Giorgia Meloni



</doc>
<doc id="688772" url="https://sk.wikipedia.org/wiki?curid=688772" title="Lietavský potok">
Lietavský potok



</doc>
<doc id="688773" url="https://sk.wikipedia.org/wiki?curid=688773" title="Vreskot 6">
Vreskot 6

Vreskot 6 je americký slasher film, ktorý režírovali Matt Bettinelli-Olpin,Tyler Gillett. Film mal premiéru 31. marca 2023. Kevin Williamson, scenárista predchádzajúcich dielov franšízy, sa vrátil ako výkonny producent. Film bude priamym pokračovaním časti "Vreskot 5", pričom vo filme sa neobjaví herečka Neve Campbell, ktorá v predchádzajúcich dieloch franšízy stvárnila hlavnú postavu, Sidney Prescott. Zároveň je to prvý film z tejto série bez Davida Arquetta v úlohe Dewey Riley.
Z predchádzajúcich dielov sa vo filme objavia Courteney Cox, Melissa Barrera, Jenna Ortegová, Mason Gooding, Hayden Panettiere a Jasmin Savoy Brown.

</doc>
<doc id="688774" url="https://sk.wikipedia.org/wiki?curid=688774" title="Salpión z Atén">
Salpión z Atén

Salpión () bol grécky sochár v 1. storočí.
Salpión bol aténsky sochár (neoatickej sochárskej školy) pôsobiaci približne v období cisára Augusta. Jeho autorský podpis je na mramorovom kalichovom kratéri nachádzajúcom sa v Národnom archeologickom múzeu v Neapole (inventárne číslo 6673)
Reliéf na kalichovom kratéri zobrazuje dvoch satyrov, mainádu a boha Herma ako malého Dionýza v Nyse zveruje sediacej nymfe. Všetky tieto postavy sa v podobnom umeleckom spracovaní vyskytujú aj na iných neoatických reliéfoch. Umelecké prevedenie detailov postáv je štylisticky podobné reliéfnym spracovaniam z konca 4. stor. pred Kr.
Tento mramorový kratér sa kedysi nachádzal v katedrále v Gaete, odkiaľ bol odvezený v roku 1683. Predtým ho podľa záznamov z roku 1609 vo Formii miestni rybári používali ako kotviaci pätník, ku ktorému priväzovali svoje člny.

</doc>
<doc id="688777" url="https://sk.wikipedia.org/wiki?curid=688777" title="Welt">
Welt

Welt (predtým N24) je nemecký bezplatný televízny spravodajský kanál, ktorý vlastní spoločnosť WeltN24 GmbH. Poskytuje tiež pravidelné aktualizácie správ o vlastnostiach ProSiebenSat.1 Media, ako sú ProSieben a kabel eins.
Dňa 21. septembra 2017 WeltN24 oznámil, že N24 bude 18. januára 2018 premenovaný na „Welt“. WeltN24 tiež vydáva Die Welt, konzervatívne orientované noviny.
Programovanie.
Welt predtým vysielal rôzne programy s viac ako siedmimi hodinami živého vysielania za pracovný deň. Korešpondenti CNBC Silvia Wadhwa, Patricia Szarvas, Roland Klaus, Michael Mross a Bruni Schubert počas dňa naživo podávajú správy z Frankfurtskej burzy cenných papierov, LSE a NYSE. Od augusta 2010 sa obmedzil spravodajský program, pričom žiadny program netrval dlhšie ako 15 minút.
Predchádzajúce spravodajské relácie Welt:
V súčasnosti Welt vydáva správy každú hodinu.
N24 Doku.
Dňa 9. júna 2016 spoločnosť WeltN24 oznámila, že na jeseň 2016 spustí N24 Doku ako pobočku N24 s časovým posunom. Nová stanica čaká ráno na prevzatie odkazovej koľajnice Welt a vysiela vždy od 14:00 program Welt s časovým posunom o jednu hodinu. Okrem toho odpadá bežecký pás známy z Welt. O tom, či si N24 Doku zachová slovnú ochrannú známku "N24" aj po premene N24 na "WELT", sa podľa WeltN24 ešte nerozhodlo. Dňa 20. júla 2016 bolo oznámené, že vysielateľ začne 17. septembra 2016.
Rakúske krmivo.
Dňa 27. apríla 2012 satelitná platforma SES Astra ukázala rakúsky subfeed N24 (transpondér 3, 11 244 GHz horizontálne, SR 22 000, FEC 5/6). O spustení stanice sa do tlače nedostalo nič. O pár dní bol vysielač opäť vypnutý. Dňa 16. júla 2012 bol spustený vysielací kód N24 HD Austria. Dňa 2. apríla 2016 začala N24 Austria vysielať cez Astru 1N. Dňa 18. januára 2018 bola N24 Austria nahradená N24 Doku Austria.

</doc>
<doc id="688780" url="https://sk.wikipedia.org/wiki?curid=688780" title="Lazy (vrch v Bachurni)">
Lazy (vrch v Bachurni)

Lazy () je názov vrchu v pohorí Bachureň, krajinnom celku Podhôľno-magurskej oblasti.. Leží nad obcou Lipovce, približne západne od Sabinova. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Prešov a na katastrálnom území obce Hermanovce. Najbližšími sídlami sú juhozápadne situované Lipovce, južne sa nachádzajú Štefanovce, juhovýchodne Hermanovce, severovýchodne Uzovské Pekľany a severne obec Renčišov.
Opis.
Lazy ležia v rázsoche, ktorá vybieha juhovýchodným smerom z vrchu Mindžová (). Východne sa nachádza Končistá hora (), Hora () a Brezina (), severným smerom Kamenná (), Marduňa (), Skalky () a Stavenec (), západným je rovnomenným sedlom oddelená Mindžová, Bachureň (), Bučie (), Červená skala () a Smrekovica () a južným Galia (), Vtáčia hora () a Chrasť (). Masív je súčasťou povodia Hornádu, kde vodu odvádza riečka Svinka a jej prítoky Lazný potok a Hermanovský potok. Vrcholom vedie značený turistický chodník z Hermanoviec. 
Výhľady.
Nevýrazný vrchol pokrýva horská lúka, ktorá umožňuje rozhľad. Z vhodných lokalít je možné pozorovať okolité vrcholy Bachurne, Čergov, Šarišskú vrchovinu, Čiernu horu, Slanské vrchy, Volovské vrchy a Branisko.

</doc>
<doc id="688790" url="https://sk.wikipedia.org/wiki?curid=688790" title="3-hydroxykynurenín">
3-hydroxykynurenín

3-hydroxykynurenín je metabolit tryptofánu.
V ľudskej šošovke filtruje UV svetlo a je to jedno z dvoch farbív zodpovedných za žltú farbu pavúka "Misumena vatia".
Metabolizmus.
3-hydroxykynurenín vzniká v kynurenínovej dráhe ako produkt rozkladu tryptofánu. Vzniká pôsobením kynurenín-3-monooxygenázy na kynurenín:
 kynurenín + O2 + NADPH → 3-hydroxykynurenín + H2O + NADP+ 
3-hydroxykynurenín sa potom ďalej premieňa na kyselinu 3-hydroxyantranilovú pôsobením kynureninázy. V procese sa štiepi alanín:
 3-hydroxykynurenín + H2O → kyselina 3-hydroxyantranilová + alanín

</doc>
<doc id="688792" url="https://sk.wikipedia.org/wiki?curid=688792" title="Kvetárik dvojtvarý">
Kvetárik dvojtvarý

Kvetárik dvojtvarý () je druh pavúka. Je to jeden z najhojnejšie vyskytujúcich sa pavúkov na Slovensku. V prírode ho zvyčajne vidieť od apríla do septembra, typicky na suchých i mokrých lúkach.
Kvetárik dvojtvarý vykazuje pohlavnú dvojtvárnosť. Samičky dorastajú až do veľkosti 10 mm, samčekovia len do veľkosti asi 5 mm. Samičky dokážu meniť farbu svojho tela, a to z bielej, cez žltú až po zelenú farbu. Farebná premena trvá zvyčajne niekoľko dní. Žltá farba vzniká pravdepodobne hromadením kynurenínu a 3-hydroxykynurenínu, ktoré vznikajú z aminokyseliny tryptofánu. Zmena farby z bielej na žltú môže trvať až 25 dní, zmena zo žltej na bielu zvyčajne 5 – 6 dní. Samce sú väčšinou menšie, majú užšie zelenobiele brušká s hnedými pásmi, a svoju farbu nedokážu meniť.
Kvetárik dvojtvarý nesnová siete, namiesto toho vyčkáva na kvetoch a listoch rastlín, odkiaľ loví svoju korisť. Zvyčajne sa živí muchami a malým hmyzom, ale niekedy loví napríklad i včely. Svoju korisť usmrcuje jedom.

</doc>
<doc id="688793" url="https://sk.wikipedia.org/wiki?curid=688793" title="Misumena vatia">
Misumena vatia



</doc>
<doc id="688798" url="https://sk.wikipedia.org/wiki?curid=688798" title="Zobor (mestská časť)">
Zobor (mestská časť)

Zobor je mestská časť Nitry ležiaca na jej severe. Nesie rovnaký názov ako vrch Zobor, pod ktorým sa nachádza. Jeho dominantou je však vrch Pyramída poskytujúci panoramatický výhľad na celé mesto a jeho široké okolie. V súčasnosti má 7 376 obyvateľov.
História.
Samostatná obec Zobor sa v roku 1960 stala nitrianskou mestskou štvrťou. Centrom vtedajšej obce Zobor bol Kostol sv. Urbana.
Zaujímavosti.
Vrch Pyramída.
Tento vrch je často nesprávne označovaný za vrch Zobor, no Pyramída je v skutočnosti jeho predvrcholom a na Zobor sa z neho dá dostať cez sedlo, ktoré tieto dva vrcholy spája. Tento zmätok podporuje aj telekomunikačná anténa nachádzajúca sa na Pyramíde nesúca názov Zobor.&lt;br&gt;
Na vrchu sa nachádza aj miléniový pamätník slávnostne odhalený 30. augusta 1896 na počesť osláv založenia Uhorska.&lt;br&gt;
Do roku 1994 tu premávala lanovka z meskej časti Zobor, budova vrchnej stanice sa stále nachádza neďaleko vysielača.&lt;br&gt;
Od septembra 2022 sú sprístupnené ferraty, ktorými sa sem dá dostať.
Zoborský kláštor.
Barokový kláštorný komplex bol postavený v rokoch 1692-1697 na zrúcanine predchádzajúceho kláštorného objektu zničeného v druhej polovici 15. storočia.
&lt;br&gt;
V súčasnosti sú ruiny aj zachované budovy kláštora súčasťou Špecializovanej nemocnice sv. Svorada Zobor.
Zoborské jazierko.
Pôvodne tu bol žulový lom, ktorý otvorili v roku 1860 za účelom ťažby kameňa. Na začiatku 20. storočia sa v ňom objavila podzemná voda, ktorá napokon zaplavila priestory lomu, čím vzniklo 10 m hlboké dnešné jazierko. 
Lupka.
Na území mestskej časti sa nachádza aj prírodná rezervácia Lupka.

</doc>
<doc id="688805" url="https://sk.wikipedia.org/wiki?curid=688805" title="Zuzana Mauréry na plátne, na obrazovke, na javisku a v rozhlase">
Zuzana Mauréry na plátne, na obrazovke, na javisku a v rozhlase



</doc>
<doc id="688809" url="https://sk.wikipedia.org/wiki?curid=688809" title="Metabolit">
Metabolit

Metabolit je v biochémii látka vznikajúca v priebehu metabolických procesov. Tento pojem zvyčajne označuje malé molekuly (typicky do 1000 Da). Metabolity majú rôzne funkcie, vrátane ich úlohy ako zdroje energie, štruktúrnej, signalizačnej či stimulačnej role, niektoré pôsobia ako inhibítory enzýmov alebo majú vlastnú katalytickú aktivitu (zvyčajne v podobe enzýmových kofaktorov), niektoré majú obrannú úlohu alebo sú zodpovedné za interakcie s inými organizmami (napr. pigmenty, odoranty či feromóny).
Delenie.
Primárne metabolity sa priamo účastnia bežného rastu, vývoja a reprodukcie organizmu. Patria sem sacharidy, proteíny, lipidy, nukleové kyseliny, hormóny a iné. Príkladom primárneho metabolitu, ktorý sa vyrába priemyselnou mikrobiológiou vo veľkej škále, je etylén. Medzi primárne metabolity patria napríklad fruktóza a glukóza, ktoré sa nachádzajú v niekoľkých metabolických dráhach.
Sekundárne metabolity sa neúčastnia daných procesov priamo, ale zvyčajne majú dôležitú ekologickú funkciu alebo vznikajú pri detoxifikácii organizmu. Sekundárny metabolizmus prebieha zriedkavo, tieto metabolity nie sú nevyhnutné pre rast a nenachádzajú sa vo všetkých druhoch. Obsah sekundárnych metabolitov je závislý na okolitých podmienkach (napr. klíme, množstve svetla či dostupnosti vody). Sekundárne metabolity vznikajú zvyčajne z primárnych metabolitov. Do tejto skupiny patria napríklad antibiotiká a alkaloidy alebo napríklad pigmenty (napr. živice či terpény). Niektoré antiobiotiká vznikajú z primárnych metabolitov ako prekurzorov, napríklad aktinomycín, ktorý vzniká z primárneho metabolitu tryptofánu (aminokyseliny). 
Medzi príklady primárnych metabolitov, ktoré sa vyrábajú prostredníctvom priemyselnej mikrobiológie, patria:
Metabolóm a metabolomika.
Kompletná sada metabolitov, ktoré vznikajú alebo sa využívajú v bunke v rámci rôznych metabolizmov, sa označuje ako metabolóm. Metabolóm predstavuje veľkú sieť metabolických reakcií, kde výstup jednej enzýmovej chemickej reakcie tvorí vstup pre ďalšie chemické reakcie. Skúmaním metabolómu, chemických procesov, ktorým vznikajú metabolity, a postupmi na analýzu metabolómu sa zaoberá metabolomika.
Metabolity vznikajú z rôznych chemických látok, či už prirodzených pre organizmus alebo farmaceutického pôvodu, a to pomocou prirodzených biochemických rozkladných procesov a pri vylučovaní. Rýchlosť rozkladu látok je dôležitým faktorom, ktorý určuje dĺžku a intenzitu ich pôsobenia. Pochopenie toho, ako sú farmaceutiká metabolizované a aké majú ich metabolity potenciálne vedľajšie účinky je dôležitou súčasťou objavovania liekov.

</doc>
<doc id="688812" url="https://sk.wikipedia.org/wiki?curid=688812" title="Sensoneo">
Sensoneo

SENSONEO j. s. a. (samooznačenie aj: Sensoneo) je slovenský podnik, ktorý je poskytovateľom technológií v sektore odpadového hospodárstva. Venuje sa vývoju, návrhu a výrobe inovatívnych softvérových a hardvérových produktov pre firemných zákazníkov ako napríklad zvozové spoločnosti, výrobné podniky, fabriky, logistické centrá, ale aj samosprávy a prevádzkovateľom zálohových systémov. 
O spoločnosti.
Podnik bol založený ako startup v roku 2017 Andreou Basilovou a Martinom Basilom a dostal investície od viacerých investičných fondov vrátane Credo Ventures a Taiwania Capital. V roku 2023 získala spoločnosť investíciu Série A vo výške 6,2 milióna eur. 
Spoločnosť má k roku 2025 pobočky na Slovensku, v Spojených štátoch, v Česku a v Singapure, pričom hlavné sídlo je v Bratislave. Svoje produkty poskytuje vo viac ako 86 štátoch a pracuje v nej viac ako 160 zamestnancov.
V roku 2025 spoločnosť založila spin-off spoločnosť Smart DRS, ktorá sa špecializuje na vývoj a poskytovanie alternatívnych technológií pre zber zálohovaných obalov. 
Oblasti uplatnenia.
Pôvodným a stále veľmi žiadaným produktom spoločnosti je senzor na báze IoT technológie, fungujúci v kombinácii s pridruženým softvérom zameraným na zefektívnenie logistiky zberu odpadu. Tieto senzory sú umiestnené v odpadových alebo iných kontajneroch s úlohou monitorovať mieru naplnenia. 
Spoločnosť zároveň ako jediná firma na svete poskytuje IT systém pre celoštátne systémy zálohovania PET fliaš a plechoviek už v 9 krajinách sveta, čo predstavuje vyše 165 miliónov ľudí. 
Ďalšími oblasťami podnikania je odpadový manažment vo fabrikách, logistických centrách a ďalších budovách a objektoch, ako aj IT systém spätného odberu pre reverznú logistiku (Take-Back Systems).

</doc>
<doc id="688813" url="https://sk.wikipedia.org/wiki?curid=688813" title="Matha">
Matha

Matha môže byť:

</doc>
<doc id="688814" url="https://sk.wikipedia.org/wiki?curid=688814" title="Saint-Jean-d’Angély">
Saint-Jean-d’Angély

Saint-Jean-d’Angély môže byť:

</doc>
<doc id="688815" url="https://sk.wikipedia.org/wiki?curid=688815" title="Silvia Horváthová">
Silvia Horváthová



</doc>
<doc id="688816" url="https://sk.wikipedia.org/wiki?curid=688816" title="Saint-Savinien">
Saint-Savinien

Saint-Savinien môže byť:

</doc>
<doc id="688817" url="https://sk.wikipedia.org/wiki?curid=688817" title="Loulay">
Loulay

Loulay môže byť:

</doc>
<doc id="688818" url="https://sk.wikipedia.org/wiki?curid=688818" title="Tonnay-Boutonne">
Tonnay-Boutonne

Tonnay-Boutonne môže byť:

</doc>
<doc id="688819" url="https://sk.wikipedia.org/wiki?curid=688819" title="Saint-Hilaire-de-Villefranche">
Saint-Hilaire-de-Villefranche

Saint-Hilaire-de-Villefranche môže byť:

</doc>
<doc id="688820" url="https://sk.wikipedia.org/wiki?curid=688820" title="Wang Chu-ning">
Wang Chu-ning

Wang Chu-ning (, ) je vrcholný čínsky politik, bývalý akademik a popredný politický teoretik Komunistickej strany Číny. Od roku 2017 je členom stáleho výboru politbyra ústredného výboru Komunistickej strany Číny, najužšieho straníckeho vedenia, a v rokoch 2017 – 2022 zastával post výkonného tajomníka sekretariátu Ústredného výboru Komunistickej strany Číny. Zároveň tiež predsedá Ústrednej komisii pre riadenie výstavby duchovnej civilizácie, orgánu zodpovedného za koordináciu straníckej politiky v oblasti ideológie a kultúry. V rokoch 2002-2020 tiež pôsobil ako riaditeľ Politického výskumného úradu ústredného výboru KS Číny.
Wang Chu-ning je považovaný za „šedú eminenciu“ čínskej komunistickej strany, a je mu pripisované autorstvo oficiálnych straníckych ideológií troch najvyšších vodcov Číny od deväťdesiatych rokov: Ťiang Ce-minovej teórie Troch zastúpení, Chu Ťin-tchaovho Vedeckého poňatia rozvoja a Si Ťin-pchingovho myslenia o socializme s čínskymi rysmi pre novú éru, rovnako ako ďalších Si Ťin-pchingových charakteristických politických konceptov, vrátane „čínskeho sna“, protikorupčnej kampane, Novej hodvábnej cesty a asertívnejšej zahraničnej politiky.
Ako akademik pôsobil na Univerzite Fu-tan v Šanghaji, kde stál na čele katedry medzinárodnej politiky a neskôr bol dekanom právnickej fakulty.
Životopis.
Mladosť a pôvod.
Wang Chu-ning sa narodil 6. októbra 1955 v Šanghaji. Pochádza z rodiny revolučných kádrov, ktorej pôvod siaha do provincie Šan-tung. Wang Chu-ningov otec bol ako armádny dôstojník v roku 1959 zapletený do Mao Ce-tungovej kampane proti maršalovi Pcheng Te-chuajovi (pozri konferencia v Lu-šane), v dôsledku čoho bol po roku 1966 perzekvovaný počas desaťročnej Kultúrnej revolúcie.
Wang Chu-ning bol vo svojej rannej mladosti tichý a introvertný a záľubu si našiel v čítaní kníh. Hoci v čase Kultúrnej revolúcie panoval – s výnimkou oficiálne schválenej a marxistickej literatúry – nedostatok kníh, akademické snaženie bolo znevažované a dochádzalo k perzekúcii intelektuálov, Wang Chu-ningovi sa s pomocou jeho učiteľov darilo obstarávať mimoškolskú literatúru, vrátane zakázaných zahraničných diel. Strednú školu dokončil roku 1974, potom sa potom tri roky živil ako robotnícky učeň.
Vzhľadom k svojmu chatrnému zdraviu sa čiastočne vyhol nútenému odsunu do odľahlých oblastí v rámci Maovho hnutia "hore do hôr, dole do dedín", kedy bola ako mestská vzdelaná mládež, tak červenogardisti posielaní na prevýchovu do dedín. Namiesto toho nejaký čas strávil vo vidieckych oblastiach blízko Šanghaja a niekoľko rokov navštevoval kurz cudzieho jazyka, francúzštiny, na Východočínskej pedagogickej univerzite. Po dokončení vzdelávacieho kurzu v roku 1977 začal pracovať v Šanghajskom publikačnom úrade.
Akadémia.
Zlom vo Wang Chu-ningovom živote nastal v roku 1978, so začatím Teng Siao-pchingových reforiem a obnovením náročných prijímacích skúšok na vysoké školy, tzv. "kao-kchao" . Wang Chu-ning bol medzi prvými, ktorí využili príležitosť sa ich zúčastniť. Jeho výkon na "kao-kchao" bol natoľko impozantný, že hoci jeho doterajšie vzdelanie absolvované na Východočínskej pedagogickej univerzite nedosahovalo bakalársku úroveň, bol rovno prijatý na magisterské štúdium medzinárodnej politiky na Univerzite Fu-tan v Šanghaji . Jeho hlavným vedúcim bol Čchen Čchi-žen, uznávaná autorita na Marxovo dielo, najmä Kapitál, čo môže objasniť názov Wang Chu-ningovej diplomovej práce: „Od Bodina k Maritainovi: O teóriách suverenity vypracovaných západnou buržoáziou“. Z tejto diplomovej práce sa neskôr zrodila jeho prvá kniha, v ktorej sledoval vývoj západného konceptu národnej suverenity od staroveku až po súčasnosť – od Gilgameša a Sokrata, cez Aristotela, Augustína, Machiavelliho, Hobbesa, Rousseaua, Montesquieua, Hegela a Marxa s čínskym chápaním tohto konceptu. Práca sa stala základom pre mnohé z jeho neskorších teórií národného štátu a medzinárodných vzťahov. Magisterské štúdium medzinárodnej politiky dokončil v roku 1981, pričom na Univerzite Fu-tan tiež dostal magisterský titul v odbore práva.
Po ukončení magisterského štúdia s vyznamenaním zostal na univerzite v pozícii vyučujúceho. Na starosť si bral kurzy, ktoré ostatných nebavilo učiť, a sám vyvíjal nové v reakcii na rýchlo sa rozvíjajúce školské osnovy. Často publikoval, a to ako v odborných časopisoch, tak v novinách a časopisoch čítaných vzdelanou elitou. Jeho hodiny boli obľúbené a hojne navštevované.
Wang Chu-ningova práca a oddanosť akademickej činnosti, rovnako ako rastúci zoznam jeho publikácií, nezostali bez povšimnutia nadriadenými, ktorí ho odporučili na urýchlené povýšenie. Hoci ich ponuky spočiatku odmietal, už roku 1985 sa vo svojich 30 rokoch stal docentom a o tri roky neskôr profesorom. Bol tak vôbec najmladším profesorom na Univerzite Fu-tan. Stalo sa tak okrem iného v čase, keď bola čínska akademická sféra prísne hierarchická, pričom seniorita a časom nadobudnuté skúsenosti boli považované za takmer nevyhnutné predpoklady pre povýšenie. Následne bol v rokoch 1989–1994 vedúcim katedry medzinárodnej politiky a potom v rokoch 1994–1995 dekanom právnickej fakulty.
Wangov rýchly rast v akademickej sfére bol taktiež sprevádzaný úspešnou účasťou ním vedeného študentského tímu Univerzity Fu-tan v sérii medzinárodných debatných šampionátov, ktoré boli vysielané v čínskej štátnej televízii a sledovali ich milióny divákov.
Návšteva Spojených štátov.
V roku 1988 získal vďaka štipendiu Americkej politologickej asociácie (APSA) možnosť stráviť šesť mesiacov v Spojených štátoch ako hosťujúci profesor. Wang príležitosť naplno využil a navštívil desiatky miest a takmer dvadsať univerzít. Svoje postrehy zaznamenal v knihe "Amerika proti Amerike" vydanej v roku 1991.
Politická kariéra.
Ako jeho rastúca reputácia, tak obhajoba posilňovania autority centrálnej vlády prilákala pozornosť kľúčových šanghajských politických vodcov, ako boli Ceng Čching-chung a Wu Pang-kuo, ktorí ho následne predstavili vtedajšiemu generálnemu tajomníkovi strany a prezidentovi Ťiang Ce-minovi. Hoci sa spočiatku Wang zdráhal zanechať svoju akademickú kariéru, po Ťiangovom naliehaní ustúpil a vo svojich 40 rokoch sa pripojil k jeho administratíve. 
Po príchode do Pekingu v roku 1995 sa Wang Chu-ning stal vedúcim oddelenia pre politické záležitosti v Politickom výskumnom úrade, kľúčovom orgáne ústredného výboru KS Číny, zodpovednom za poskytovanie politických odporúčaní, rozvoj straníckej ideológie a vypracovávanie návrhov straníckych dokumentov a prejavov vedúcich predstaviteľov. Počas troch rokov sa stal zástupcom riaditeľa celého úradu. 
Na XVI. zjazde KS Číny v roku 2002, kedy prebehlo odovzdanie moci z rúk tretej generácie straníckych vodcov na čele s Ťiang Ce-minom k štvrtej generácii na čele s Chu Ťin-tchaoom, sa Wang Chu-ning stal členom 16. ústredného výboru, orgánu združujúceho zhruba 200 najvyššie postavených členov strany. Zároveň bol tiež vymenovaný za riaditeľa Politického výskumného úradu, pričom išlo o post na ministerskej úrovni. Jeho vzostup počas Chu Ťin-tchaovej éry pokračoval, vďaka čomu sa na XVII. zjazde v roku 2007 stal členom vplyvného sekretariátu ústredného výboru KS Číny.
Ani ďalšia generačná obmena a nástup Si Ťin-pchinga k moci neznamenal koniec Wang Chu-ningovho kariérneho rastu, práve naopak. Na XVIII. zjazde komunistickej strany v roku 2012 bol zvolený za jedného z 25 členov politbyra ústredného výboru, samotného jadra strany. Stal sa tiež kľúčovým členom Si Ťin-pchingovho sprievodu ako na domácich, tak zahraničných cestách, a bol menovaný riaditeľom kancelárie Ústrednej komisie pre komplexné prehĺbenie reforiem, ktorej predsedá samotný Si Ťin-pching.
Vrchol straníckej hierarchie dosiahol v roku 2017, keď bol na XIX. zjazde KS Číny zvolený za člena stáleho výboru politbyra ústredného výboru a výkonného tajomníka sekretariátu ústredného výboru, a stal sa tak jedným zo siedmich najmocnejších mužov v Čínskej ľudovej republike. Členom stáleho výboru sa stal aj napriek tomu, že nikdy nezastával post guvernéra žiadnej provincie, ani nestál na čele žiadneho ministerstva. 
Na XX. zjazde KS Číny v októbri 2022 bol znovuzvolený za člena stáleho výboru politbyra. Na poste výkonného tajomníka sekretariátu ÚV ho vystriedal Cchaj Čchi. 
Ideológia a názory.
Stranícka ideológia.
Wang Chu-ningovi je pripisované autorstvo oficiálnych straníckych ideológií troch najvyšších vodcov Číny od deväťdesiatych rokov: Ťiang Ce-minovej teórie Troch zastúpení, Chu Ťin-tchaovho Vedeckého poňatia rozvoja a Si Ťin-pchingovho myslenia o socializme s čínskymi rysmi pre novú éru, a ďalších Si Ťin-pchingových charakteristických politických konceptov, vrátane „ čínskeho sna “, protikorupčnej kampane, Novej hodvábnej cesty a asertívnejšej zahraničnej politiky.
Neoautoritarizmus.
Wang Chu-ning býva radený k popredným predstaviteľom neoautoritarizmu v Číne, alebo je priamo považovaný za hlavného strojcu tohto myšlienkového smeru. Wang sám pojem neoautoritarizmus nikdy nepoužil, skôr sa stotožňuje s čínskym neokonzervatizmom. Hoci pôvodne veril, že by liberalizmus mohol v Číne zohrať pozitívnu úlohu, po svojom návrate zo Spojených štátov v roku 1989 sa stal jedným z vedúcich odporcov liberalizácie. Začal tvrdiť, že Čína musí vzdorovať globálnemu liberálnemu vplyvu a stať sa kultúrne jednotným, sebavedomým národom, ktorému vládne silná, centralizovaná štátostrana.
Wangov neoautoritarizmus reflektuje túžbu vytvoriť syntézu marxistického socializmu s tradičnými čínskymi konfuciánskymi hodnotami a legistickým politickým myslením, nacionalizmu a maximalistického západného poňatia štátnej suverenity a moci za účelom stvoriť nový základ pre dlhodobú stabilitu a rast, ktorý bude imúnny voči západným.
Kultúrna revolúcia.
V roku 2012, teda v čase Wang Chu-ningovho povýšenia do politbyra, bolo publikované piate vydanie jeho článku z roku 1986 "Úvahy o kultúrnej revolúcii a reforme čínskeho politického systému", ktorý zachytáva jeho liberálnejšie postoje. Uvádza, že jeden z hlavných dôvodov prevládajúceho porušovania ľudských práv v čase kultúrnej revolúcie, ako bolo mučenie a vandalizmus, bolo „splynutie verejnej bezpečnosti, prokurátorov a sudcov v jedno“ a uviedol, že „Kultúrna revolúcia sa mohla stať iba v krajine bez nezávislého súdneho systému“.
Osobný život.
Počas štúdií na Univerzite Fu-tan sa zoznámil s Čou Čchi, ktorá taktiež študovala medzinárodnú politiku, as ktorou sa neskôr oženil. Čou Čchi je dcéra predstaviteľa čínskej štátnej bezpečnosti a rozviedky na úrovni námestníka ministra. Získala doktorát z politológie na Univerzite Johnsa Hopkinsa (konkrétne Nitze School of Advanced International Studies), potom niekoľko rokov pracovala v Inštitúte amerických štúdií Čínskej akadémie spoločenských vied a neskôr sa stala riaditeľkou Národného strategického inštitútu na Univerzite Čching-chua. Wang Chu-ningove manželstvo s ňou zostalo bezdetné a pár sa v roku 1996 rozviedol.
Wang sa neskôr znovu oženil so zdravotnou sestrou vo vládnej štvrti Čung-nan-chaj, majú spolu jedno dieťa.

</doc>
<doc id="688823" url="https://sk.wikipedia.org/wiki?curid=688823" title="Ostrý vrch (vrch v Bachurni)">
Ostrý vrch (vrch v Bachurni)

Ostrý vrch () je vrch v pohorí Bachureň. Leží nad Vyšným Slavkovom, približne juhozápadne od Lipian. 
Poloha.
Nachádza sa v západnej časti pohoria Bachureň. Leží v Prešovskom kraji, na hranici okresov Levoča a Sabinov a zasahuje na katastrálne územie obcí Vyšný a Nižný Slavkov. Najbližšími sídlami sú severozápadným smerom situovaný Nižný Slavkov a juhozápadným Vyšný Slavkov, juhovýchodne sa nachádza obec Lačnov.
Opis.
Ostrý vrch leží v rázsoche, ktorá vybieha západným smerom z vrchu Magura (). Severne leží Skalka (), Adamova hora (), Homôľka () a Zadné Bendovce (), východne Žliabky (), Bachureň (), Magura () a Bučina (), južným smerom Veľká skala (), Smrekovica () a Michalička () a západným Homôľka (), Hoľa (), Okrúhly hrb (), Strieborná hora () a Skalka (). Oblasť patrí do povodia Torysy, kde vodu z južných svahov odvádza Podhorský potok, zo severných potok Čierny močiar. Na vrchol nevedie značený turistický chodník. 
Výhľady.
Vrchol pokrýva lesný porast, ktorý obklopuje horská lúka, umožňujúca obmedzený rozhľad. Z vhodných lokalít je možné pozorovať okolité vrcholy Bachurne, susedné Branisko, Levočské vrchy, Tatry, východnú časť Nízkych Tatier a Volovské vrchy.
Prístup.
Na vrchol nevedie značená turistická trasa, no severným úpätím vedie červeno značený chodník z Nižného Slavkova do sedla Bachureň.

</doc>
<doc id="688824" url="https://sk.wikipedia.org/wiki?curid=688824" title="BK ŠK UMB Banská Bystrica">
BK ŠK UMB Banská Bystrica

BK ŠK UMB Banská Bystrica (celým názvom: Basketbalový klub Športový klub Univerzita Mateja Bela Banská Bystrica, prezývka Sovičky) je slovenský univerzitný basketbalový klub, ktorý sídli v Banskej Bystrici v rovnomennom kraji. Klub má ženské seniorské družstvo. Oddiel patrí pod patronát Univerzity Mateja Bela v Banskej Bystrici, kde nahradil zaniknutý klub BK Slávia UMB Banská Bystrica. Klubové farby sú červená a biela. Klub bol založený v roku 2014 v rámci Katedry telovýchovy a športu Filozofickej fakulty UMB (KTVŠ FF UMB). Od vzniku klubu je hlavnou trénerkou Andrea Izáková, asistentkou trénerky je Eva Antalecová.
Hráčsky káder a realizačný tím.
Súpiska hráčoksezóna 2023/24.
"Súpiska 2023/24 aktuálna k 6. 11. 2023."

</doc>
<doc id="688831" url="https://sk.wikipedia.org/wiki?curid=688831" title="Basketbalová extraliga žien 1993/94">
Basketbalová extraliga žien 1993/94

Basketbalová extraliga žien v sezóne 1993/94 bol 2. ročník extraligy basketbalistiek, najvyššej basketbalovej súťaže žien na Slovensku, ktorú kontroluje Slovenská basketbalová asociácia (SBA). Súťaž niesla dobový názov "I. liga žien". V sezóne účinkovalo 12 družstiev. Víťazstvo obhájilo družstvo BC SIPOX Ružomberok, ktoré vo finálovej sérii zvíťazilo nad Sporiteľňou Bratislava.
Systém súťaže.
Súťaž sa hrala viackolovým systémom. V základnej časti od septembra do decembra 1993 najprv súťažilo osem družstiev, ktoré sa v predošlej sezóne umiestnili mimo najlepšej štvorky. Medzitým najlepšia štvorka zo sezóny 1993 (Ružomberok, Banská Bystrica, VSS Lokomotíva Košice a Cassovia Košice) hrala v nadnárodnej Superlige. Po skončení základnej časti postúpili prvé štyri družstvá z 8-člennej tabuľky do nadstavbovej skupiny o 1.8. miesto, kde sa k nim pripojili štyri družstvá zo Superligy. Štyri družstvá, ktoré sa po základnej časti umiestnili na 5.8. mieste, sa presunuli do nadstavbovej skupiny o 9.16. miesto, kde sa k nim pripojili štyri najlepšie družstvá z 2. ligy žien v predošlej sezóne. Družstvá umiestnené po ukončení nadstavby na 9.12. mieste boli zaradené do 1. ligy žien pre sezónu 1994/1995, družstvá na 13.16. mieste do 2. ligy žien 1994/1995. Umiestnenie v skupine 1.8. po nadstavbovej časti rozhodovalo o nasadení do play-off, ktoré sa hralo na dva víťazné zápasy. 

</doc>
<doc id="688840" url="https://sk.wikipedia.org/wiki?curid=688840" title="Lokomotíva Košice (basketbal)">
Lokomotíva Košice (basketbal)



</doc>
<doc id="688849" url="https://sk.wikipedia.org/wiki?curid=688849" title="Dráčotvaré">
Dráčotvaré



</doc>
<doc id="688853" url="https://sk.wikipedia.org/wiki?curid=688853" title="Dieselgenerátor">
Dieselgenerátor

Dieselgenerátor (skratka DG; iné názvy: dieselový generátor, naftový generátor, dieselgenerátorová stanica, skratka DGS) je kombináciou vznetového motora s elektrickým generátorom, väčšinou alternátorom na výrobu elektrickej energie. Je to špecifický prípad motorového generátora. Vznetový motor je zvyčajne navrhnutý tak, aby ho poháňala motorová nafta, ale niektoré typy sú prispôsobené na iné kvapalné palivá alebo zemný plyn.
Popis.
Dieselové generátorové agregáty sa používajú na miestach bez pripojenia k elektrickej sieti alebo ako núdzový zdroj energie pri výpadku siete, napr. v dátových centrách, ako aj na zložitejšie aplikácie, ako je peak-lopping, podpora siete a export do elektrickej siete.
Dieselové generátory však nie sú len na núdzové napájanie, ale môžu mať aj sekundárnu funkciu dodávania energie do rozvodných sietí buď počas špičiek, alebo v obdobiach, keď je nedostatok veľkých generátorov energie (vo Veľkej Británii je tento program prevádzkovaný národnou sieťou a nazýva sa STOR).
Veľkosť dieselového generátora je rozhodujúca pre minimalizáciu nízkej záťaže alebo nedostatku energie. Dimenzovanie je komplikované charakteristikami modernej elektroniky, konkrétne nelineárnymi záťažami. Vo veľkosti okolo 50 MW a viac je plynová turbína s otvoreným cyklom efektívnejšia pri plnom zaťažení ako rad dieselových motorov a je oveľa kompaktnejšia s porovnateľnými kapitálovými nákladmi; ale pre pravidelné čiastočné zaťaženie, dokonca aj pri týchto úrovniach výkonu, sa niekedy uprednostňujú dieselové polia pred plynovými turbínami s otvoreným cyklom kvôli ich vynikajúcej účinnosti.
Štart motorov je zaistený pomocou stlačeného vzduchu, ktorý roztočí motor na požadované otáčky a následne sa palivo samovoľne vznieti. Stlačený vzduch je v dostatočnej kapacite pripravený v zásobníkoch vzduchu.
Ďalšou súčasťou DG je olejový systém zaisťujúci mazanie a chladenie ložísk. Satie motora je zaistené v dostatočnej výške nad okolitým terénom. Následne je vzduch prefiltrovaný, potom stlačený a nakoniec ochladený s ohľadom na účinnosť motora. Prebytočné teplo z motora je odvádzané pomocou chladiaceho systému.
Výkony dieselgenerátorov sú obvykle jednotky MWe. Tomu zodpovedajú aj rozmery DG, ktoré sú porovnateľné s lodnými, alebo vlakovými motormi. Vzhľadom na rozmery a na potrebu ochrany sú DG umiestnené obvykle v samostatných stavebných objektoch, alebo v modulárnych kontajneroch. Palivom je zvyčajne nafta, ktorá je umiestnená ako v centrálnom palivovom sklade, tak aj v menších zásobníkoch pri jednotlivých dieselgenerátoroch.
Lode často využívajú aj dieselové generátory, niekedy nielen na poskytovanie pomocnej energie pre svetlá, ventilátory, navijaky atď., ale nepriamo aj na hlavný pohon. Generátory s elektrickým pohonom môžu byť umiestnené vo vhodnej polohe, aby bolo možné prepravovať viac nákladu. Elektrické pohony pre lode boli vyvinuté pred prvou svetovou vojnou. Elektrické pohony boli špecifikované v mnohých vojnových lodiach postavených počas druhej svetovej vojny, pretože výrobná kapacita pre veľké redukčné prevody bola v porovnaní s kapacitou na výrobu elektrických zariadení nedostatková. Takéto diesel-elektrické usporiadanie sa používa aj v niektorých veľmi veľkých pozemných vozidlách, ako sú železničné lokomotívy.
Veľkosť generátora.
Generátorové agregáty sa vyberajú na základe elektrickej záťaže, ktorú majú napájať, charakteristík elektrickej záťaže, ako je kW, kVA, var, harmonický obsah, nárazové prúdy (napr. štartovací prúd motora) a nelineárne záťaže. Musí sa zvážiť aj očakávaná prevádzka (napríklad núdzový, hlavný alebo trvalý výkon), ako aj podmienky prostredia (napríklad nadmorská výška, teplota a predpisy o emisiách výfukových plynov).
Veľkosti súpravy sa pohybujú od 8 do 30 kW (alebo 8 až 30 kVA jednofázové) pre domácnosti, malé obchody a kancelárie, pričom väčšie priemyselné generátory sa používajú od 8 kW (11 kVA) do 2 000 kW (2 500 kVA trojfázové) pre kancelárske komplexy, továrne a iné priemyselné zariadenia. Súprava s výkonom 2 000 kW môže byť umiestnená v 12 m ISO kontajneri s palivovou nádržou, ovládacími prvkami, zariadením na distribúciu energie a všetkým ďalším vybavením potrebným na prevádzku ako samostatná elektráreň alebo ako záložný zdroj napájania zo siete. Tieto jednotky, označované ako výkonové moduly, sú agregáty na veľkých trojnápravových prívesoch s hmotnosťou 38 555 kg alebo viac. Kombinácia týchto modulov sa používa v malých elektrárňach a tieto môžu využívať od jednej do 20 jednotiek na výkonovú časť, pričom tieto sekcie je možné kombinovať tak, aby zahŕňali stovky výkonových modulov. V týchto väčších veľkostiach sú výkonové moduly (motor a generátor) privezené na miesto na prívesoch samostatne a sú spojené veľkými káblami a ovládacím káblom, aby vytvorili kompletnú synchronizovanú elektráreň. Existuje tiež množstvo možností na prispôsobenie špecifickým potrebám, vrátane ovládacích panelov pre automatické spustenie a paralelné sieťové pripojenie, akustické kryty pre pevné alebo mobilné aplikácie, ventilačné zariadenia, systémy prívodu paliva, výfukové systémy atď.
Väčšina výrobcov väčších generátorových súprav ponúka softvér, ktorý vykoná komplikované výpočty veľkosti jednoduchým zadaním podmienok na mieste a pripojených charakteristík elektrického zaťaženia.
Elektrárne – elektrický „ostrovný“ režim.
Jeden alebo viac dieselových generátorov pracujúcich bez pripojenia k elektrickej sieti sa označuje ako pracujúce v ostrovnom režime. Prevádzka generátorov paralelne poskytuje výhodu redundancie a môže poskytnúť lepšiu účinnosť pri čiastočnom zaťažení. Závod privádza generátorové súpravy online a odpája ich v závislosti od požiadaviek systému v danom čase. Ostrovná elektráreň určená pre primárny zdroj energie izolovanej komunity bude mať často najmenej tri dieselové generátory, z ktorých dva sú dimenzované na prenášanie požadovaného zaťaženia. Skupiny do 20 nie sú nezvyčajné.
Generátory môžu byť elektricky pripojené prostredníctvom procesu synchronizácie. Synchronizácia zahŕňa prispôsobenie napätia, frekvencie a fázy pred pripojením generátora k systému. Zlyhanie pri synchronizácii pred pripojením môže spôsobiť vysoký skratový prúd alebo opotrebovanie generátora alebo jeho rozvádzača. Proces synchronizácie môže byť vykonaný automaticky modulom autosynchronizátora alebo manuálne inštruovaným operátorom. Autosynchronizátor načíta napätie, frekvenciu a fázové parametre z napätia generátora a prípojnice, pričom reguluje otáčky cez regulátor motora alebo ECM (modul riadenia motora).
Záťaž môže byť zdieľaná medzi paralelne bežiacimi generátormi prostredníctvom zdieľania záťaže. Zdieľanie záťaže je možné dosiahnuť pomocou regulácie rýchlosti poklesu riadenej frekvenciou na generátore, pričom neustále upravuje reguláciu paliva motora tak, aby sa záťaž presúvala na a zo zostávajúcich zdrojov energie. Dieselový generátor bude zaťažovať viac, keď sa zvýši dodávka paliva do jeho spaľovacieho systému, zatiaľ čo zaťaženie sa uvoľní, ak sa dodávka paliva zníži.
Podpora hlavných inžinierskych sietí.
Okrem svojej dobre známej úlohy ako zdroj energie pri výpadkoch napájania, dieselové generátorové agregáty tiež bežne podporujú hlavné energetické siete na celom svete dvoma odlišnými spôsobmi:
Podpora siete.
Veľká Británia.
Núdzové pohotovostné dieselové generátory, ako sú tie, ktoré sa používajú v nemocniciach a vo vodárenských závodoch, sú ako sekundárna funkcia široko používané v USA a v nedávnej minulosti aj vo Veľkej Británii na občasnú podporu príslušných národných sietí z rôznych dôvodov. V Spojenom kráľovstve mali tendre známe ako krátkodobá prevádzková rezerva pomerne premenlivé ceny a od roku 2012 objem účasti na strane dopytu, ktorý zahŕňa najmä používanie motorových naftových motorov na mieste, klesol s poklesom ponúknutých cien. Na podporu národnej siete, ktorej špičkové zaťaženie je približne 60 GW, sa občas použilo približne 0,5 GWe dieselov. Ide o zostavy vo veľkostnom rozsahu 200 kW až 2 MW. To sa zvyčajne vyskytuje napríklad počas náhlej straty veľkej konvenčnej 660 MW elektrárne alebo náhleho neočakávaného nárastu spotreby energie, ktorý naruší normálnu dostupnú prevádzkovú rezervu.
To je výhodné pre obe strany – diesel je už kúpený z iných dôvodov; ale aby to bolo spoľahlivé, musí byť plne zaťažená. Paralelizácia siete je pohodlný spôsob, ako to dosiahnuť. Tento spôsob prevádzky zvyčajne vykonáva agregát tretej strany, ktorý riadi prevádzku generátorov a interakciu s prevádzkovateľom systému.
Tieto dieselové motory môžu v niektorých prípadoch fungovať paralelne už za dve minúty bez dopadu na miesto (kancelária alebo továreň nemusia byť vypnuté). Je to oveľa rýchlejšie ako elektráreň so základným zaťažením, ktorej vychladnutie môže trvať 12 hodín, a rýchlejšie ako plynová turbína, ktorej to môže trvať niekoľko minút. Zatiaľ čo dieselové motory sú z hľadiska paliva veľmi drahé, v tejto prevádzke sa používajú len niekoľko stoviek hodín ročne a ich dostupnosť môže zabrániť potrebe nepretržitej neefektívnej prevádzky základnej stanice pri čiastočnom zaťažení. Použitá motorová nafta je palivo, ktoré by sa aj tak použilo pri testovaní.
Vo Veľkej Británii sa národná sieť môže vo všeobecnosti spoľahnúť na zníženie dopytu zákazníkov o približne 2 GW prostredníctvom záložných dieselových generátorov, ktoré sa sami spúšťajú na približne 10 až 40 hodín ročne v časoch očakávaného špičkového národného dopytu. Národná sieť nekontroluje tieto dieselové generátory – prevádzkuje ich zákazník, aby sa vyhli systémovým poplatkom využívajúcim prenosovú sieť „triády“, ktoré sa účtujú iba zo spotreby každého miesta počas troch polhodinových špičiek národného dopytu. Dopredu však nie je známe, kedy nastanú tri polhodiny špičkového národného dopytu (obdobia „triády“), takže zákazník musí mať spustené svoje dieselové generátory oveľa viac pol hodín ročne ako len tri.
Celková kapacita spoľahlivo prevádzkyschopného záložného generátora sa v Británii odhaduje na približne 20 GW, pričom takmer všetko je poháňané dieselovými motormi. To sa rovná takmer 29 % vrcholnej hodnoty britského systému, hoci len veľmi malá časť sa bude generovať súčasne. Najviac zariadení je pre veľké kancelárske budovy, nemocnice, supermarkety a rôzne inštalácie, kde je dôležité nepretržité napájanie, ako sú letiská. Preto je väčšina v mestských oblastiach, najmä v mestách a obchodných centrách. Odhaduje sa, že približne 10 % elektrárni presahuje 1 MW, približne 50 % je v rozsahu 200 kW1 MW a zvyšných 40 % je pod 200 kW. Hoci počet rastie, predpokladá sa, že len veľmi malá časť sa pravidelne používa na prerušovanie špičiek, pričom veľká väčšina je len na generovanie v pohotovostnom režime. Informácie v tomto odseku pochádzajú z časti 6.9 vládnej správy: „Prekonávanie prekážok pri plánovaní vstavanej výroby na podporu distribučných sietí“.
V Británii sa čoraz viac využívajú banky dieselových generátorov (známe ako „dieselové farmy“), aby sa vyrovnal kolísavý výstup z obnoviteľných zdrojov energie, ako sú napríklad veterné farmy.
Francúzsko.
Podobný systém ako krátkodobá prevádzková rezerva Veľkej Británie funguje aj vo Francúzsku. Je známy ako EJP; v čase nedostatočného napätia v sieti môžu v sieti špeciálne tarify zmobilizovať najmenej 5 GW dieselových generátorov, aby boli k dispozícii. V tomto prípade je hlavnou funkciou dieselových motorov dodávať energiu do siete.
Počas normálnej prevádzky v synchronizácii s elektrickou sieťou sú pohonné jednotky riadené päťpercentnou reguláciou otáčok. To znamená, že rýchlosť pri plnom zaťažení je 95 % a rýchlosť bez zaťaženia 100 %. To je potrebné pre stabilnú prevádzku siete bez výkyvov a výpadkov elektrární. Zmeny rýchlosti sú zvyčajne malé. Úpravy výkonu sa vykonávajú pomalým zvyšovaním krivky poklesu zvýšením tlaku pružiny na odstredivom regulátore. Vo všeobecnosti je to základná systémová požiadavka pre všetky elektrárne, pretože staršie a novšie elektrárne musia byť kompatibilné v reakcii na okamžité zmeny frekvencie bez závislosti od vonkajšej komunikácie.
Náklady na výrobu elektriny.
Typické prevádzkové náklady.
Spotreba paliva predstavuje hlavnú časť nákladov na vlastníctvo a prevádzku dieselových zariadení pre energetické aplikácie, zatiaľ čo kapitálové náklady sú hlavným problémom záložných generátorov. Špecifická spotreba sa líši, ale moderná dieselová elektráreň bude pri svojom takmer optimálnom zaťažení 6570 % generovať najmenej 3 kWh na liter (približne 30 % pomer palivovej účinnosti).
Dimenzovanie a hodnotenie generátora.
Hodnotenie.
Generátory musia poskytovať predpokladaný požadovaný výkon spoľahlivo a bez poškodenia a to sa dosiahne tak, že výrobca pridelí jeden alebo viac menovitých hodnôt konkrétnemu modelu generátorovej súpravy. Špecifický model generátora prevádzkovaného ako záložný generátor môže pracovať len niekoľko hodín ročne, ale rovnaký model prevádzkovaný ako hlavný generátor musí pracovať nepretržite. Pri chode môže byť záložný generátor prevádzkovaný s určeným – napr. 10 % preťaženie, ktoré možno tolerovať počas očakávanej krátkej doby chodu. Rovnaký model generátora bude mať vyššie hodnotenie pre pohotovostnú službu ako pre nepretržitú prevádzku. Výrobcovia dávajú každej súprave hodnotenie na základe medzinárodne dohodnutých definícií.
Tieto štandardné definície hodnotenia sú navrhnuté tak, aby umožnili platné porovnanie medzi výrobcami, zabránili výrobcom nesprávne hodnotiť ich stroje a usmernili dizajnérov.
Definície hodnotenia generátora.
Hodnotenie pohotovostného režimu založené na dodávku núdzového napájania počas normálneho prerušenia napájania. Pre toto hodnotenie nie je k dispozícii žiadna schopnosť trvalého preťaženia. (Ekvivalentné s výkonom zastavenia paliva v súlade s ISO3046, AS2789, DIN6271 a BS5514). Nominálne hodnotené.
Typické použitie – núdzová elektráreň v nemocniciach, kanceláriách, továrňach atď. Nepripojené k sieti.
Primárne hodnotenie (neobmedzený čas prevádzky): Nemalo by sa používať pre aplikácie v stavebníctve. Výstup je k dispozícii s meniacim sa zaťažením na neobmedzený čas. Typická špičková požiadavka 100 % prvotriedneho ekW s 10 % schopnosťou preťaženia pre núdzové použitie maximálne 1 hodinu z 12. Schopnosť 10 % preťaženia je k dispozícii na obmedzený čas (Ekvivalent základného výkonu v súlade s normou ISO8528 a výkonu pri preťažení v súlade s normami ISO3046, AS2789, DIN6271 a BS5514). Toto hodnotenie sa nevzťahuje na všetky modely generátorov.
Typická aplikácia – kde je generátor jediným zdrojom energie napríklad pre vzdialené ťažobné alebo stavenisko, výstavisko, festival atď.
Základné zaťaženie (nepretržité) hodnotenie založené na: možnosti použitia pre nepretržité napájanie pri konštantnom zaťažení až do plného menovitého výkonu počas neobmedzených hodín. Pre toto hodnotenie nie je k dispozícii žiadna schopnosť trvalého preťaženia. Hodnotenie konzultujte s autorizovaným distribútorom. (Ekvivalent trvalého výkonu v súlade s ISO8528, ISO3046, AS2789, DIN6271 a BS5514). Toto hodnotenie sa nevzťahuje na všetky modely agregátov
Typická aplikácia – generátor pracujúci s nepretržitou nemennou záťažou alebo paralelne so sieťou a nepretržite dodávajúci energiu na maximálnej povolenej úrovni 8 760 hodín ročne. To platí aj pre súpravy používané na odstraňovanie vrcholov/podporu siete, aj keď k tomu môže dôjsť len povedzme 200 hodín ročne.
Napríklad, ak v konkrétnom súbore bol pohotovostný výkon 1 000 kW, potom môže byť hlavný výkon 850 kW a trvalý výkon 800 kW. Tieto hodnotenia sa však líšia v závislosti od výrobcu a mali by sa prevziať z údajového listu výrobcu.
Súprava môže mať často všetky tri hodnotenia vyrazené na štítku s údajmi, ale niekedy môže mať iba hodnotenie v pohotovostnom režime alebo iba primárne hodnotenie.
Dimenzovanie.
Zvyčajne je to však veľkosť maximálnej záťaže, ktorú je potrebné pripojiť, a prijateľný maximálny pokles napätia, ktorý určuje nastavenú veľkosť, nie samotné hodnoty. Ak je potrebné, aby súprava spúšťala motory, potom musí byť výkon súpravy aspoň trojnásobkom výkonu najväčšieho motora, ktorý sa normálne spúšťa ako prvý. To znamená, že je nepravdepodobné, že bude fungovať kdekoľvek blízko hodnotenia zvoleného súboru.
Mnoho výrobcov generátorových súprav má softvérové ​​programy, ktoré umožňujú správny výber súpravy pre akúkoľvek danú kombináciu zaťaženia. Dimenzovanie je založené na podmienkach, na mieste a type spotrebičov, zariadení a zariadení, ktoré budú napájané agregátom.
Palivá.
Dieselové palivo je pomenované podľa dieselových motorov a nie naopak; dieselové motory sú jednoducho vznetové motory a môžu pracovať s rôznymi palivami v závislosti od konfigurácie a umiestnenia. Tam, kde je k dispozícii pripojenie k plynovej sieti, sa často používa plyn, pretože plynová sieť zostane pod tlakom takmer počas všetkých výpadkov elektriny. Toto sa realizuje zavedením plynu s nasávaným vzduchom a použitím malého množstva motorovej nafty na zapálenie. Prechod na prevádzku na 100 % naftu je možné dosiahnuť okamžite.
Vo väčšine vidieckych sídiel alebo v závodoch s nízkym faktorom zaťaženia je motorová nafta získaná zo surovej ropy bežným palivom; je menej pravdepodobné, že zamrzne ako ťažšie oleje. Výdrž bude obmedzená veľkosťou nádrže. Dieselové motory môžu pracovať s celým spektrom destilátov surovej ropy, od zemného plynu, alkoholov, benzínu a drevného plynu až po vykurovacie oleje, od motorovej nafty až po lacnejšie zvyškové palivá, ktoré sú pri izbovej teplote ako bravčová masť a musia sa zahrievať, aby mohli prúdiť palivovým potrubím.
Väčšie motory (od približne 3 MWe do 30 MWe) niekedy používajú ťažké oleje, v podstate dechty, pochádzajúce z konca procesu rafinácie. Mierne zvýšená zložitosť udržiavania vykurovacieho oleja zahrievaného ​​(aby mohol prúdiť) a zároveň zmierňovania rizík požiaru, ktoré pochádzajú z prehriatia paliva, spôsobuje, že tieto palivá sú nepopulárne pre menšie, často bez obslužné výrobné stanice.
Ďalšie možné palivá zahŕňajú: bionaftu, jednozložkový rastlinný olej, živočíšne tuky a loj, glycerín a kal z uhoľnej vody. Tieto by sa mali používať opatrne: kvôli ich zloženiu musí byť motor správne nastavený, inak majú škodlivý vplyv na životnosť motora. Napríklad motory využívajúce suspenzné palivo z uhlia a vody sú často modifikované väčšími vstrekovačmi, aby sa umožnilo vstrekovanie paliva s vyššou hustotou v krátkom zlomku potrebného času. Iné palivá s vysokou viskozitou, ako je loj, rastlinný olej alebo parafínový vosk, možno použiť so štandardnými vstrekovačmi paliva, ak sa palivo predhreje, aby sa jeho viskozita znížila na rozsah štandardnej nafty. Motor navrhnutý a vyrobený Rudolfom Dieselom pre svetovú výstavu v roku 1900 bol poháňaný arašidovým olejom a nie ropným produktom, ako väčšina moderných motorov využívajúcich jeho systém.

</doc>
<doc id="688854" url="https://sk.wikipedia.org/wiki?curid=688854" title="Otužovanie">
Otužovanie

Otužovanie voči chladu je pravidelný cieľavedomý proces, počas ktorého organizmus vystavujeme kontrolovanému pôsobeniu nízkych teplôt, aby sme zvýšili jeho celkovú odolnosť a schopnosť lepšie zvládať chladné prostredie.
Charakteristika.
Otužovanie sa môže tykať ľudí, rastlín alebo zvierat. Často sa používajú slovné spojenia „otužilé rastliny“ alebo „otužilé zvieratá“. 
Pojem otužovanie síce v našom jazyku najčastejšie spájame s adaptáciou organizmu na chlad, avšak v bojových športoch a bojových umeniach sa tento pojem často požíva na označenie cvičení s cieľom zvýšiť odolnosť úderových plôch tela športovca voči úderom. 
Slovom „otužilec“ v našom jazyku označujeme človeka odolného voči chladu.
Formy otužovania chladom u ľudí.
Otužovanie chladom je proces zameraný na zlepšovanie termoregulačných schopností ľudského tela.
Existuje viacero spôsobov a metód otužovania chladom.
Vek otužilcov.
Otužovanie je v vhodné pre ľudí v každom veku. U malých detí sa odporúča postupovať opatrne. 
Najstarším otužilcom v Česku bol Ladislav Nicek, ktorý plával v ľadovej vode až do svojej smrti, naposledy vo veku 97 rokov v roku 2011. Zomrel 12 mája 2011 vo veku 98 rokov.
Otužovanie detí.
Pri otužovaní detí musíme zohľadňovať odlišnosť detského organizmu od organizmu dospelých ľudí. Základom otužovania u detí je dobrovoľnosť, pravidelnosť a postupnosť zvyšovania pôsobenia chladu. Násilné formy otužovania môžu u detí viesť k nenávisti voči otužovaniu, ktorá neraz pretrváva až do dospelosti. Správne prevádzané otužovanie má u detí vyvolávať pocit radosti a nie utrpenie.
Za základ pri otužovaní sa pokladá pravidelné každodenné sprchovanie studenou vodou.
Český otužilec, pán Pokorný tvrdil, že otužovanie neprospieva len zdraviu ale, že zlepšuje aj prospech vo škole.
Ak postupujeme správne, aj u detí sa dá postupne vypestovať vysoký stupeň otužilosti. Existujú deti školského veku, ktoré dokážu plávať 25 metrov v ľadovej vode, niektoré až 50 metrov, alebo dokážu byť až 5 minút ponorené v ľadovej vode s teplotou blízkej k 0°C. 
Zimné plávanie.
Zimné plávanie je najvyššou a najúčinnejšou formou otužovania, konajú sa v ňom pravidelné závody a šampionáty. 
Obzvlášť extrémnou formou zimného plávania je plávanie pod ľadom. 
Iné druhy otužovania.
Otužovanie úderových plôch.
Otužovanie úderových plôch je forma otužovania používaná v bojových športoch a bojových umeniach. Ide o spevňovanie miest, ktorými bojovník útočí alebo na ne dostáva údery. Tieto miesta počas tréningov sú vystavované úderom tak, aby postupne dochádzalo k ich spevňovaniu a to do takej miery, aby pri zásahoch bojovník nepociťoval bolesť. Jedná sa hlavne o kĺby na rukách, holene, stehenné svaly a vnútorné strany stehien, rebrá, brucho a predlaktia.
Otužovanie rastlín.
Otužovaním rastlín rozumieme postupné navykanie rastlín na vonkajšie podmienky. Ide najmä o rastliny, ktoré sú pestované v miestnosti alebo v skleníku a chystáme sa ich presadiť do vonkajšieho prostredia. Dôležité je predovšetkým u mladých alebo novo kúpených rastlín. Privykanie na chladnejšie prostredie vykonávame postupnou úpravou vegetačnej teploty.

</doc>
<doc id="688856" url="https://sk.wikipedia.org/wiki?curid=688856" title="Basketbal na Bolivarianských hrách">
Basketbal na Bolivarianských hrách

Basketbal na Bolivarianských hrách je basketbalový turnaj, ktorý sa koná v rámci multišportového podujatia Bolivarianských hier. Do programu hier bol turnaj prvýkrát zaradený hneď na prvých bolivarianských hrách v roku 1938 v kolumbijskej Bogote, v mužskej i ženskej kategórii. Basketbalový turnaj sa odvtedy organizuje pravidelne. Najviac víťazstiev na ňom zaznamenali a v mužskej a v ženskej kategórii.

</doc>
<doc id="688857" url="https://sk.wikipedia.org/wiki?curid=688857" title="Majstrovstvá Južnej a Strednej Ameriky v hádzanej">
Majstrovstvá Južnej a Strednej Ameriky v hádzanej

Majstrovstvá Južnej a Strednej Ameriky v hádzanej je najvyššie juhoamerické a zároveň stredoamerické podujatie národných družstiev v hádzanej, ktoré riadi Hádzanárska konfederácia Južnej a Strednej Ameriky (COSCABAL). Jeho história siaha do roku 2018, kedy sa v Brazílii konali prvé subkontinentálne majstrovstvá žien, a o dva roky neskôr opäť v Brazílii aj prvé majstrovstvá mužov. Prebiehajú s 2-ročnou periodicitou. 
Majstrovstvá tiež slúžia ako kvalifikácia juhoamerických a stredoamerických družstiev na majstrovstvá sveta či letné olympijské hry.

</doc>
<doc id="688862" url="https://sk.wikipedia.org/wiki?curid=688862" title="Bučie (vrch v Bachurni)">
Bučie (vrch v Bachurni)

Bučie alebo Buče () je vrch v pohorí Bachureň. Leží nad Lačnovom, približne južne od Lipian. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Prešov a na katastrálnom území obce Lipovce. Najbližším sídlom je na juhozápadnom úpätí situovaný Lačnov, južným smerom ležia Lipovce a severovýchodným obec Renčišov.
Opis.
Bučie leží v rázsoche, ktorá vybieha juhovýchodným smerom z vrchu Bachureň () a smeruje na Mindžovú (). Južným smerom sa nachádza Petrušova hora () a Červená skala (), západným Boldigaň (), Veľká skala () a Magura (), severným Bachureň, Dlhé diely () a Stavenec () a východným Skalky (), Mindžová () a Chrasť (). Južnú časť hrebeňa odvodňujú prítoky Kopytovského potoka do riečky Svinka v povodí Hornádu, voda zo severných svahov odteká Renčišovským potokom do Malej Svinky. Vrcholom prechádza značený turistický chodník a dostupnosť uľahčuje aj stredisko Renčišov – Buče s lyžiarskymi vlekmi a zázemím pre turistov. Lokalita je tiež obľúbenou destináciou vyznávačov závesného lietania. 
Výhľady.
Vrchol pokrýva len nízka vegetácia horskej lúky, ktorá umožňuje rozhľad. Pri vhodných podmienkach je možné pozorovať okolité vrcholy Bachurne, susedné Branisko, východnú časť Nízkej Tatier, Belianske Tatry, Čergov, Šarišskú vrchovinu, Slanské vrchy, Čiernu horu a Volovské vrchy.

</doc>
<doc id="688865" url="https://sk.wikipedia.org/wiki?curid=688865" title="Jiří Růžička st.">
Jiří Růžička st.

Jiří Růžička st. (* 23. február 1932, Praha – † 6. september 2003, Slatina) bol český herec a pomocný režisér. Bol manželom Heleny Růžičkovej a otec Jiřího Růžičku ml.
Životopis.
Jiří Růžička st. vyštudoval herectvo na DAMU (1956), pôsobil v Mestskom oblastnom divadle v Mladej Boleslavi (19561957), v zájazdovom súbore Dedinského divadla (19571959) a Mestskom divadle v Příbrame (19591961). Následne presedlal na film. Od mladosti sa nadšene venoval amatérskemu filmovaniu, čo ho priviedlo do radov zamestnancov Filmového studia Barrandov (1961), kde potom pracoval až do odchodu do dôchodku. Od 60. do 80. rokov sa podieľal na viacerých filmoch ako asistent réžie alebo pomocný režisér. Spolupracoval s režisérom Hynkem Bočanem.
V epizodických rolách sa vyskytol aj v úlohe filmového herca – ako divák na leteckom dni vo filme "Nevěra" (1956), farár vo filme "Intimní osvětlení" (1965) a po boku svojej manželky sa objavil aj ako divadelný rekvizitár v komédii "Pane, vy jste vdova!" (1970).
Jiří Růžička st. bol od roku 1955 ženatý s herečkou Helenou Růžičkovou, rodenou Málkovou (19362004). Ich predčasne zosnulý syn Jiří Růžička (19561999) bol tiež hercom. Jiří Růžička st. zomrel na následky siedmeho infarktu 6. septembra 2003 v Slatině u Blatné vo veku 71 rokov, len štyri mesiace pred svojou manželkou.

</doc>
<doc id="688875" url="https://sk.wikipedia.org/wiki?curid=688875" title="Aerorozvidka">
Aerorozvidka

Aerorozvidka ( – doslova „letecká rozviedka“) je tím a verejná organizácia na Ukrajine, ktorá podporuje vytváranie a implementáciu sieťovo orientovaných a robotických vojenských spôsobilostí pre bezpečnostné a obranné sily Ukrajiny. Občianska spoločnosť sa v rámci svojich možností podieľa na odrážaní agresie voči Ukrajine. Zakladateľmi Aerorozvidky sú dobrovoľníci Volodymyr Kočetkov-Sukač, Jaroslav Hončar, Natan Hazin a Dmytro Lisenbart.
Založenie.
Natan Hazin, vodca „Židovskej stovky“ Euromajdanu, bojovník prvej skupiny „Azov“, začal na začiatku okupácie Krymu Ruskom v roku 2014 hľadať možnosti pre technickú výzbroj ukrajinskej armády. Po neúspešnej ceste do Izraela, ktorý odmietol pomoc dobrovoľníkom, sa Natan Hazin obrátil na svojho priateľa z Majdanu Olega. Panoramatické zábery urobil z dronu DJI Phantom. Klip „Ukrajina očami dronu“ získal na YouTube viac ako milión videní. Práve z tohto dronu, ktorý dostali dobrovoľníci, začala Aerorozvidka.
Volodymyr Kočetkov-Sukač vzal tento dron a išiel s ním do práporu „Aidar“, po ktorom dostal pozitívnu spätnú väzbu. Následne sa Jaroslav Hončar zaviazal prispôsobiť zariadenie na pôsobenie v bojových podmienkach, čo urobil spolu s počítačovou akadémiou „Krok“. V dôsledku toho sa letový dosah ukrajinských dronov zvýšil z 300 m na 3 km. K prípadu sa pridali aj letecké modelárske krúžky, individuálni amatéri a komerčné organizácie. Zariadenia boli priebežne zdokonaľované, po čom boli neustále používané v Ozbrojených silách Ukrajiny alebo v niektorom z dobrovoľníckych práporov.
Stav a spolupráca.
Dobrovoľnícka skupina Aerorozvidka mala na začiatku svojej činnosti už skúsenosti so spoluprácou s ozbrojenými silami, vnútornými jednotkami Ministerstva vnútra a Národnou gardou Ukrajiny a asistenciu Štátnej pohraničnej služby Ukrajiny. Neskôr boli členovia komunity posielaní do spravodajských jednotiek v skupinách.
V decembri 2015 sa príslušníci Aerorozvidky pridali k Ozbrojeným silám Ukrajiny v podobe vojenskej jednotky A2724 s názvom Centrum pre implementáciu a podporu automatizovaných operačných (bojových) riadiacich systémov. Jednotka vznikla z dobrovoľníkov, zo skupiny Aerorozvidky, ktorá v tom čase pracovala v samostatných spravodajských jednotkách 74 a 131. Nová jednotka vstúpila do komunikačných a kybernetických bezpečnostných síl ozbrojených síl Ukrajiny. Ministerstvo obrany Ukrajiny však v roku 2020 z iniciatívy Generálneho štábu Ozbrojených síl Ukrajiny túto vojenskú jednotku zlikvidovalo. V systéme NATO je jednotka klasifikovaná ako C4ISR (velenie, riadenie, komunikácia, IT (počítače), spravodajstvo, sledovanie, inštrumentálne spravodajstvo).
V júli 2020 členovia dobrovoľníckej skupiny zaregistrovali verejnú organizáciu „Aerorozvidka“ na Ukrajine.
V marci 2021 prebieha reorganizácia, po ktorej je znova v štruktúre Ministerstva obrany vojenská jednotka A2724. Jedna časť jednotky, ktorá pracovala v smere video sledovania, prechádza pod riadenie Velenia spoločných síl Ozbrojených Síl Ukrajiny. Neskôr, do konca roku 2021, sa oddeľuje aj Centrum inovácií a obranných technológií (od roku 2022 figuruje v oficiálnych zdrojoch pod názvom Centrum inovácií a rozvoja obranných technológií). Druhá časť bývalého vojenského útvaru A2724 sa stáva vedeckým zložením Vojenského ústavu telekomunikácií a informatizácie.
Aktivita.
Od roku 2022 oblasti činnosti Aerorozvidky zahŕňajú alebo doteraz zahŕňali:
Drony.
V auguste 2014 Volodymyr Kočetkov-Sukač oznámil, že Aerorozvidka už vyrába alternatívne bezpilotné lietadlá pre potreby ATO, pričom za základ berie štandardné drony predávané v obchodoch a modernizuje ich. Potom sú drony vhodné na taktický prieskum. Zariadenia pracovali na frontoch v piatich oddeleniach s týmito výsledkami: prenášali údaje, fotografie s geoznačkami na vzdialenosť až 2 km. To stačí na to, aby sa veliteľ rozhodol poslať oddiel.
V roku 2016 Aerorozovidka spustila program vývoja prvých prototypov bezpilotných lietadiel. Už v roku 2019 bol plne otestovaný model, ktorý bol použitý počas špeciálnej operácie v zóne ATO. Do 24. februára 2022 bolo vyrobených asi 50 sád oktokoptérov R18, ktoré majú pre väčšiu spoľahlivosť osem motorov. Kopter má vertikálny vzlet a pristátie, má dolet 5 km, vydrží vo vzduchu asi 40 minút a unesie 5 kg užitočného zaťaženia. Pri zostrojovaní sa používajú ukrajinské a dovážané komponenty. Pôvodne bol vyvinutý na dodávanie liekov a potravín, plány na použitie však zmenila ruská invázia 24. februára 2022. Bombardér R18 však používali aj pred rozsiahlou ofenzívou Ruska. Ako projektily sa používajú sovietske kumulatívne protitankové granáty RKG-3 alebo bomby RKG-1600 vytvorené na ich základe zbrojármi závodu Mayak. R18 je schopný niesť tri takéto munície.
Okrem toho Aerorozovidka hromadí drony tretích strán, ktoré bojové jednotky používajú na prieskum a úpravu delostreleckej paľby. Patria sem najmä komerčné drony DJI a Autel, ktoré zvyčajne prichádzajú ako dobrovoľnícka výpomoc. Drony PD-1, Leleka-100 a ďalšie tiež prichádzajú na použitie vo vojne.
Aerorozvidka naznačuje, že do roku 2022 je používanie dronov vo vojne samozrejmosťou, majú svoje miesto v armáde aj na bojisku. Navyše ide o rovnaký spotrebný materiál ako kazety, pretože sa môžu zničiť. Zároveň je rozdiel v nákladoch medzi dronmi Aerorozvidky a nepriateľským vybavením zničeným pomocou týchto dronov veľmi veľký. Navyše takto zneškodnená nepriateľská technika zachraňuje životy civilistov a ukrajinských vojakov.
Ruská invázia v roku 2022.
Od 24. februára 2022 smeroval z Bieloruska po pravom brehu Dnepra do Kyjeva obrovský konvoj ruských vozidiel. V tento deň sa vojenské jednotky stretli s nepriateľom pri Hostomeli. Taktiež, aby sa zabránilo obkľúčenia hlavného mesta, vojenské jednotky s pomocou dronov Aerorozvidky začali útočiť na konvoj ruských ozbrojených síl zo strany Malyna. Po niekoľkých výbuchoch ruské jednotky prestali jazdiť v obrovskom konvoji a rozdelili sa na skupiny 5-10 vozidiel. Tiež sa podarilo upraviť delostrelectvo na nepriateľské sklady a zničiť ich, čím sa prerušilo zásobovanie.
S pomocou dronov a terminálov od Starlinku ukrajinské sily zastavili niekoľkokilometrový konvoj. Vďaka komunikácii nastavenej pomocou dronov a „Starlinkov“ zasiahli ukrajinské sily zadné sklady pri bieloruských hraniciach, čo prerušilo zásobovanie prvého stupňa, spomína Aerorozvidka. Rovnako ako stabilná komunikácia je možná len vďaka vysokej rýchlosti prenosu dát cez Starlink. Neskôr sa do práce zapojili ukrajinské vojenské jednotky s oktokoptérami R18, ďalšími bezpilotnými lietadlami a „Starlinkmi“ v rôznych smeroch nepriateľstva. Komunikácia prebieha v situačnom informačnom systéme „Delta“.

</doc>
<doc id="688880" url="https://sk.wikipedia.org/wiki?curid=688880" title="Divadlo dNO">
Divadlo dNO

Divadlo dNO je nezávislé slovenské divadlo, ktoré pôsobí od roku 2020 v Námestove. Kolektív sa venuje autorskej tvorbe divadelných inscenácií, programovo sa zameriava na lokálne témy s presahom na globálnu spoločnosť. Počas krátkej histórie získalo dNO za svoju tvorbu 9 ocenení z vrcholnej prehliadky Scénická Žatva a dve hlavné ceny festivalu Belopotockého Mikuláš. V roku 2025 dNO úspešne reprezentovalo SR na divadelnej olympiáde Mondial du Théâtre v Monaku. Domovskou scénou divadla je Dom kultúry v Námestove.
Poslanie a program.
Divadlo dNO pôsobí od roku 2020 v Námestove. Odvtedy sa formuje ako platforma pre dramatickú tvorbu miestnych umelcov a nadšencov, ktorí zdieľajú spoločný záujem o skúmanie a divadelné spracovanie lokálnych tém. dNO prináša novú ponuku „domáceho kultúrneho produktu“, ktorú diváci i odborná verejnosť oceňujú svojim záujmom. Divadlo poskytuje priestor pre spoluprácu miestnych ochotníkov s profesionálnymi divadelníkmi, čo ponúka príležitosť na vzájomné ovplyvňovanie, spoločný umelecký rozvoj a v konečnom dôsledku aj rast kvality výsledného diela. Prítomnosť súčasného pohľadu na divadelnú tvorbu predstavuje prínos a pluralitu pre región, kde divadelní ochotníci spravidla prezentujú divadlo vo forme všeľudovej folklórnej zábavy. Naproti tomu, dNO vníma divadlo ako spoločenský akt - spôsob práce a dramaturgia sa odvíjajú od spoločenskej situácie, ktorú autori pozorne sledujú, komentujú a predstavujú verejnosti.

</doc>
<doc id="688881" url="https://sk.wikipedia.org/wiki?curid=688881" title="Soňa Gabmayerová">
Soňa Gabmayerová



</doc>
<doc id="688884" url="https://sk.wikipedia.org/wiki?curid=688884" title="Chrám svätého Michala archanjela (Peruštica)">
Chrám svätého Michala archanjela (Peruštica)

Chrám svätého Michala archanjela () je pravoslávny chrám nachádzajúci sa v meste Peruštica v Plovdivskej oblasti v južnom Bulharsku. Má pridelený štatút kultúrnej pamiatky.
Iné názvy.
Chrám je známy aj ako Historický chrám svätého Michala archanjela (), Chrám obety svätého Michala archanjela (), Chrám svätých archanjelov (), alebo Chrám svätých Gabriela a Michala archanjelov ().
Lokalita.
Budova leží v centrálnej časti mesta Peruštica v susedstve budovy Historického múzea.
Dejiny.
Chrám bol druhým chrámom postaveným v Peruštici a bol vystavaný v rokoch 18471848, teda počas osmanskej nadvlády nad Bulharskom. Starší Chrám svätého Atanáza už kapacitou obyvateľom nepostačoval a nachádzal sa mimo vtedajšej dediny. Nakoniec sa preto obyvatelia Peruštice dohodli na výstavbe nového chrámu, ktorý mal byť zasvätený archanjelovi Michalovi a mal sa nachádzať v centre dediny. 
Problémom sa ukázalo byť miesto vybrané pre výstavbu. Na mieste sa totiž nachádzali záhrady a aby obyvatelia dostali úradné povolenie, bolo potrebné aby občan tureckej národnosti potvrdil, že vybrané miesto je miestom, kde sa už v minulosti nachádzal buď chrám, alebo kresťanský cintorín. Obyvatelia Peruštice požiadali o pomoc tureckého obyvateľa Chadžiho Nasăfa z dediny Ustina, ktorý (krivo) dosvedčil, že na mieste vídaval peruštické ženy zapaľovať sviečky. Povolenie na výstavbu bolo obyvateľom Peruštice následne udelené a tí z vďačnosti obdarovali Chadžiho Nasăfa kožuchom, lemovaným kožušinami. Následné obyvatelia začali so zhromažďovaním materiálu na výstavbu a na jar v roku 1847 sa začalo s výstavbou.
Budova bola postavená bracigovskými majstrami v rokoch 18471848, úplne však bola dokončená až v roku 1852. Celá stavba bola kompletne financovaná z darov obyvateľov Peruštice. Chrám bol vysvätený 8. novembra 1849 a vysvätil ho vtedajší metropolita Nikifor.
Chrám je tragicky spojený s udalosťami Aprílového povstania v roku 1876. V priebehu potláčania povstania v budove našlo posledné útočisko približne 600 obyvateľov Peruštice, predovšetkým žien, detí a starcov, ako aj posledných ostávajúcich peruštických povstalcov. Turci pri dobíjaní budovy podpálili západné dvere do chrámu. Dvaja obyvatelia Peruštice – Kočo Čistemenski a Spas Ginev – nechceli padnúť tureckým vojskám do rúk živí, v dôsledku čoho zastrelili najskôr členov svojej rodiny a následne spáchali samovraždu. Ich príklad potom nasledovalo ešte približne 20 ľudí. Budova bola obliehaná niekoľko dní a neskôr aj ostreľovaná osmanským delostrelectvom, až nakoniec 1. mája 1876 padla do rúk Turkom. Aj v dôsledku paľby osmanskej artilérie bola budova poškodená a kompletne vypálená.
Celkovo v chráme zahynulo 347 obyvateľov Peruštice. Obyvatelia ktorí prežili, boli po potlačení povstania odvedení do Plovdivu. Po oslobodení Bulharska bola budova obnovená v pôvodnom vzhľade.
V roku 1971 bol chrámu udelený štatút kultúrnej pamiatky národného významu.
Dôležitá reštaurácia budovy prebehla v roku 2007. Urobená bola podľa projektu Nikolu Stojanova, pričom predmetom bola predovšetkým konzervácia budovy.
Charakteristika.
Budovu postavili bracigovskí majstri. O mene konkrétneho hlavného majstra sa vedú dohady, ale podľa P. Berbenlieva, ktorý robil architektonický prieskum a zákres budovy išlo o Nikolu Giulemetova. Niektoré zdroje uvádzajú, že výstavba prebiehala pod vedením majstrov z Pazardžiku.
Ide o masívnu trojloďovú budovu s jednou apsidou so sedlovou strechou. 
Chrám je postavený z masívnych kamenných blokov, širokých až jeden meter. Klenby sú postavené z tehál. Podlahu chrámu tvoria nepravidelné kamenné dosky.
Historik Konstantin Jireček v svojej práci tvrdil, že budova mala pôvodne dve kupoly, no ani pri prieskume budovy sa neobjavilo nič, čo by toto tvrdenie potvrdilo a že by podobné časti niekedy v minulosti existovali. 
Ikony chrámu boli vytvorená ikonopiscami z Pazardžiku, pričom niektoré z ikon namaľoval slávny ikonopisec Stanislav Dospevski.
V stenách chrámu ostali zachované stopy po guľkách, ohni a ďalších poškodeniach, ktoré na chráme zanechali udalosti Aprílového povstania.
Z dôvodu svojej tragickej súvislosti s udalosťami Aprílového povstania je chrám hodnotný skôr historicky než z architektonického hľadiska.
Múzeum kostnica.
Chrám má pridelený štatút múzea kostnice a chráni pamiatku obyvateľov Peruštice ktorí v chráme zahynuli.
V chráme sa nachádza veľký kamenný sarkofág v ktorom sú uložené pozostatky obyvateľov Peruštice, ktorí zahynuli v priebehu Aprílového povstania. Sarkofág bol postavený v roku 1966. Na východnej stene chrámu v priestore oltára sa nachádzajú mramorové dosky s menami zosnulých.
Štatút a dôvod pamiatkovej ochrany.
Kategória: kultúrna pamiatka národného významu
Chrám bol vyhlásený za kultúrnu pamiatku národného významu v roku 1971 (publikované v Štátnom vestníku () č. 43 z roku 1971). Dôvodom zaradenia na zoznam je historická ako aj architektonická hodnota budovy.
Názov stavby ako je uvedený na zozname kultúrnych pamiatok národného významu je "Cărkva „Sveti Archangeli“" (, doslova "Chrám svätých archanjelov").

</doc>
<doc id="688895" url="https://sk.wikipedia.org/wiki?curid=688895" title="Kohút (vrch v Bachurni)">
Kohút (vrch v Bachurni)

Kohút () je vrch v pohorí Bachureň, krajinnom celku Podhôľno-magurskej oblasti. Leží nad obcou Jakubova Voľa, približne západne od Sabinova. 
Poloha.
Nachádza sa vo východnej časti pohoria Bachureň. Leží v Prešovskom kraji, v okrese Sabinov a zasahuje na katastrálne územie obce Jakubova Voľa a Uzovský Šalgov. Najbližšími sídlami sú na južnom úpätí situované Uzovské Pekľany a Uzovský Šalgov, východne ležiaca Pečovská Nová Ves a severne situovaná Jakubova Voľa a Rožkovany.
Opis.
Kohút leží v hrebeni, ktorý vedie od vrchu Žliabky () východným smerom cez Marduňu () na Kanaše (). Severným smerom dominujú vrchy Čergova s Čergovským Minčolom (), západne ležia Predné Bandovce (), Marduňa () a Kamenná (), južne Brezina (), Končistá hora () a Hora () a východným smerom Kanaše () a Lysá (). Oblasť je súčasťou povodia Torysy; severné svahy hrebeňa odvodňuje potok Kohút a voda z južných svahov odteká potokom Šalgov. Vrcholovou časťou vedie značený turistický chodník zo Sabinova na rázc. Močiare. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je výnimočne možné pozorovať okolité vrcholy Bachurne, Belianske Tatry, Levočské vrchy, Ľubovniansku vrchovinu, Čergov, Slanské vrchy a Čiernu horu.

</doc>
<doc id="688897" url="https://sk.wikipedia.org/wiki?curid=688897" title="Nedanovský potok">
Nedanovský potok

Nedanovský potok je potok v regióne Horná Nitra, na území obce Nedanovce v okrese Partizánske v Trenčianskom kraji. Nachádza sa v geomorfologickom celku Podunajská pahorkatina. Ústi do Nitry. Má dĺžku . Rád toku IV. 
Prameň.
Pramení v v juhovýchodnej časti územia obce Nedanovce v poľnohospodárskom extraviláne na východnom okraji poľa "Kozolháj".
Opis toku.
Od prameňa tečie "Nedanovský potok" územím obce Nedanovce poľnohospodárskym extravilánom najprv severným a neskôr severozápadným smerom, ľavým brehom obmýva pole "Kozolháj", pravým brehom obmýva pole "Priesek", v vteká do intravilánu obce Nedanovce, v intraviláne na krátkom úseku mení smer na juhozápad, ďalej sa stáča do severozápadného smeru, v vyteká z intravilánu do poľnohospodárskeho extravilánu, pokračuje severozápadným smerom až do ústia, v ústi do Nitry ako jej ľavostranný prítok.
"Nedanovský potok" patrí do okresu Partizánske v Trenčianskom kraji. Nachádza sa v geomorfologickom celku Podunajská pahorkatina v geomorfologickom podcelku Nitrianska niva. Nemá prítoky.
Pôvod názvu.
Názov vodného toku "Nedanovský potok" má pôvod v názve obce Nedanovce, na území ktorej vodný tok pramení, preteká a ústi. Z toponyma "Nedanovce" bolo po rozšírení o formant "-ský", po systémovej redukcii o formant "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Nedanovský potok" ako súčasť početnej skupiny názvov v slovenskej toponymii, najmä hydronymii.
Názov obce Nedanovce má pôvod v slovanskom osobnom mene "Nedan" ako výsledok slovenského pomenovacieho procesu. Najstarší dochovaný písomný doklad o existencii obce Nedanovce sa viaže k roku 1343 v podobe "Nadan" → 1773 "Nedanowcze"
Názov vodného toku bol štandardizovaný v roku 2009. V množine slovenskej hydronymie vodných tokov hydronymum "Nedanovský potok" je jedinečným hydronymom (október 2022). 
Referencie.
 
 

</doc>
<doc id="688899" url="https://sk.wikipedia.org/wiki?curid=688899" title="Rishi Sunak">
Rishi Sunak

Rishi Sunak (výslovnosť IPA: [/ˈrɪʃɪ ˈsuːnæk/]; * 12. máj 1980, Southampton, Spojené kráľovstvo) je britský politik. Od 25. októbra 2022 bol predseda vlády Spojeného kráľovstva a predseda Konzervatívnej strany. Sunak rezignoval 5. júla 2024 po prehre vo voľbách. Jeho nástupcom sa stal Keir Starmer.
Životopis.
Narodil sa 12. mája 1980 v prístavnom meste Southampton ako najstarší z troch detí. Obaja jeho rodičia majú indické korene a obaja sa narodili v britských kolóniách - otec v Keni a matka v Tanzánii. Do Británie sa prisťahovali v 60. rokoch minulého storočia.
Sunak navštevoval súkromnú internátnu strednú školu Winchester College, pričom cez prázdniny pracoval ako čašník. Následne študoval filozofiu, politiku a ekonómiu na Oxfordskej univerzite. Na Stanfordovej univerzite v USA získal v roku 2006 titul MBA.
Po dokončení univerzity pracoval v rokoch 2001 až 2004 ako analytik v investičnej banke Goldman Sachs, potom v londýnskom hedge fondu The Children's Investment Fund Management. V roku 2009 sa stal jedným z partnerov novozaloženého hedge fondu Theleme Partners. V rokoch 2013 až 2015 tiež pôsobil v spoločnosti Catamaran Ventures, vlastnenej svokrom a kde pracovala jeho manželka.
Politická kariéra.
Do britského parlamentu zasadol po prvýkrát za Konzervatívnu stranu v máji 2015 ako poslanec za Richmond v North Yorkshire, vo svojom okrsku získal 51,4% hlasov voličov. V referende o členstve Spojeného kráľovstva v Európskej únii, ktoré sa konalo 23. júna 2016, hlasoval za vystúpenie z EÚ. Vo voľbách v roku 2017 bol znovuzvolený v rovnakom okrsku, získal už 63,9 % hlasov. 
Od júna 2017 pôsobil ako poslanecký asistent na ministerstve obchodu, energetiky a priemyselnej stratégie Od januára 2018 do júla 2019 bol námestníkom na ministerstve pre miestny rozvoj a od júla 2019 bol prvým námestníkom ministra financií Sajida Javida. Vo voľbách v roku 2019 bol opäť znovuzvolený v okrsku Richmond, získal 63,6 % hlasov. Vo februári 2020 nahradil vo funkcii ministra Sajida Javida. Post ministra financií zastával vo vláde Borisa Johnsona do 5. júla 2022, kedy oznámil svoju rezignáciu spoločne s Javidom v nadväznosti na kauzu ohľadom Johnsonovho vymenovania Chrisa Pinchera do vnútrostraníckej funkcie napriek tomu, že vedel o jeho podozrení zo sexuálneho charakteru.
Pri straníckom hlasovaní o nedôvere Johnsonovi 6. júna 2022 vyjadril premiérovi podporu. Po Johnsonovej rezignácii 7. júla sa začal uchádzať o post vodcu konzervatívcov a tým pádom premiéra. V piatich hlasovaniach medzi poslancami strany, ktorá rozhodla o dvoch kandidátoch do voľby medzi všetkými členmi strany, získal najviac hlasov. Druhá skončila ministerka zahraničných vecí Liz Trussová. Tá bola 5. septembra ohlásená ako víťazka voľby medzi členskou základňou, keď získala 57,4 % hlasov proti Sunakovým 42,6 %. Volebná účasť predstavovala 82,6 % Trussová však 20. októbra 2022 – iba po 45 dňoch vo funkcii – oznámila, že odstupuje z najvyššieho straníckeho i vládneho postu. Jeho najsilnejším protivníkom v ďalšej voľbe mal byť bývalý premiér Johnson. Ten ale v predvečer uzávierky nominácií vyhlásil, že hoci mal potrebnú podporu, rozhodol sa nekandidovať.
Na čelo Konzervatívnej strany sa Sunak nakoniec postavil 24. októbra 2022 po tom, ako pred plánovaným nezáväzným hlasovaním v poslaneckom klube strany ako jediný z kandidátov získal pre svoju nomináciu dostatočnú podporu poslancov a jeho súperka Penny Mordauntová zo súboja odstúpila. Ako líder konzervatívcov získal súčasne aj nomináciu na post šéfa britskej vlády. 25. októbra ho britský kráľ Karol III. vymenoval za nového premiéra. Sunak je v poradí tretím britským predsedom vlády v priebehu dvoch mesiacov a zároveň najmladším britským premiérom za uplynulých viac než 200 rokov.
Osobný život.
S jeho budúcou manželkou Akšatarou Múrtiovou sa zoznámil počas štúdia na na Stanfordovej univerzite. Akšata Múrtiová je dcérou Nárájanu Múrtiho, indického multimiliardára a spoluzakladateľa indickej nadnárodnej spoločnosti Infosys, ktorá podniká v oblasti informačných technológií. Spolu majú dve dcéry.

</doc>
<doc id="688902" url="https://sk.wikipedia.org/wiki?curid=688902" title="Pichliač">
Pichliač

 
Pichliač () je rod rastlín z čeľade astrovité ("Asteraceae"). Akceptovaných je okolo 500 druhov a ďalších cez sto hybridov a variet. Pichliač má v Európe viac ako 15 zástupcov. Sú to väčšinou pichľavé rastliny s ostnato zubatými listami často v prízemných ružiciach a s ostnitými zákrovnými listeňmi. Významným znakom druhov rodu pichliač je perovitý chocholec na nažkách, ktorý slúži na rozširovanie vetrom. Mnohé pichliače majú skon k vzájomnému kríženiu.
Opis.
Rod pichliač zastupuje dvojročné až trvalé rastliny. Byle, pokiaľ sú vyvinuté, sú priame, rozkonárené a listnaté. Listy sú striedavé, nedelené až perovito strihané, ostnato zubaté. Úbory rastú jednotlivo alebo v chocholíkoch, zákrovné listene sú škridlicovité, zakončené väčšinou ostňom, lôžko je husto štetinaté. Kvety sú obojpohlavné, zriedka samčie a samičie. Väčšinou sú purpurové alebo žltkasté, zriedka biele. Peľnice sú na báze s 0,3-1,5 mm dlhými príveskami. Nažky sú podlhovasté, na vrchole s prstencovitou korunkou a uprostred s kužeľovitou vyvýšeninou. Chocholec je viacradový, štetinky sú perovité, vnútorné sú dlhšie a niekedy jednoduché, na konci rozšírené. Chocholec okrajových kvetov sa skladá z niekoľko málo jednoduchých štetiniek. Druhy tohto rodu sa veľmi často krížia a často utvárajú populácie hybridov i mimo náleziska rodičov.
Rozšírenie.
Druhy rodu pichliač sú rozšírené po celej Európe, v severnej Afrike, východnej, strednej a juhozápadnej Ázii a v Severnej a Strednej Amerike. Pichliač roľný, ktorý patrí medzi najnebezpečnejšie buriny, je eurázijský druh v súčasnosti rastúci takmer na všetkých kontinentoch. 
Ekológia.
Pôvodné druhy rodu pichliač sa vyskytujú v mnohých biotopoch vrátane močiarov, lesov, lúk, prérií, pieskov, sutín, stepí a púští a obsadzujú stanovištia od hladiny mora po vysokohorský vegetačný stupeň. Z poľnohospodárskeho hľadiska je najvýznamnejší pichliač roľný, ktorý patrí medzi najnebezpečnejšie buriny. Má mohutnú a rozvetvenú koreňovú sústavu s prídavnými púčikmi takže dobre regeneruje po mechanickom poškodení a je odolný aj voči herbicídom. Burinou na lesných cestách, rúbaniskách i krovinatých stráňach je aj pichliač obyčajný. Pichliač bielohlavý rastie na opustených a zarastajúcich pasienkoch. Viacero druhov pichliačov rastie na podmáčaných lúkach – pichliač potočný, pichliač sivý a pichliač močiarny. Pri potokoch v horských oblastiach rastie pichliač zelinový.
Využitie.
Viac ako desať druhov z rodu pichliač využíva tradičná čínska medicína už stovky rokov v ľudovom liečiteľstve. Moderné farmakologické štúdie ukázali, že niektoré majú antioxidačné, protinádorové, protizápalové a antibakteriálne účinky. Z rastlín bolo izolovaných viac ako 200 chemických zložiek, medzi nimi aj flavonoidy, triterpény, steroly, pričom niektoré zložky vykazujú širokú škálu bioaktivít. Korene rastlín sa využívali aj pri liečbe žíl, kŕčových ochoreniach a na zmiernenie bolesti. Samotné pomenovanie rodu "Cirsium" pochádza z gréckeho slova „khirsos“, s významom „opuchnutá žila“, teda ochorenie žíl.
Vybrané druhy.
Druhy rastúce na Slovensku.
V prirodzenom prostredí na Slovensku rastú tieto druhy: 
Ohrozené druhy.
Ohrozené (EN) a kriticky ohrozené druhy (CR) podľa IUCN: 

</doc>
<doc id="688904" url="https://sk.wikipedia.org/wiki?curid=688904" title="Pichliač bielohlavý">
Pichliač bielohlavý

Pichliač bielohlavý () je statná dvojročná bylina z rodu pichliač ("Cirsium") z čeľade astrovité ("Asteraceae"). Má nápadne veľký úbor a guľovitý, pavučinato belavý zákrov. Obľubuje výslnné stráne a areálom jeho prirodzeného rozšírenia sú mierne oblasti Európy.
Opis.
Pichliač bielohlavý je statná dvojročná bylina vysoká 50 až s nápadne veľkým úborom a guľovitým, pavučinato belavým zákrovom. Byľ je priama, hrubá, rozkonárená, bezkrídlatá a bez ostňov. Listy sú v obryse podlhovasto vajcovité. Prízemné sú stopkaté, perovito strihané, segmenty sú kopijovité, na okraji podvinuté, s koncovým 5 až dlhým ostňom, často sú vzpriamené. Byľové listy sú uškato sediace, nezbiehavé, všetky na líci krátko štetinkovito chlpaté, na rube tenko pavučinaté až bielo plstnaté. 
Úbory na konci konárikov sú jednotlivé, veľké 4 až . Zákrov je guľatý, dlhý 3 až a pavučinato vlnatý. Zákrovné prostredné listene sú na konci rozšírené do kopijovitého prívesku s 1 až dlhým mäkkým koncovým ostňom. Obojpohlavné kvety sú rúrkovité a purpurovej farby. Koruna pozostáva z rúrky dlhej 23 – , ktorá sa rozširuje do nerovnako dlhých päťlaločných výbežkov. Tyčiniek je päť, sú dlhé 14 – . Peľnice sú spojené do valca dlhého 9,5 – . Nažky sú veľké 5 až . Chocholec na nažkách je lesklý, perovito brvitý, dlhý 20 až a slúži na rozširovanie vetrom.
Priemerná hmotnosť nažiek (bez chocholca) sa pohybuje od 7,9 do 10,3 mg na 100 kusov. Počet nažiek vyprodukovaných na rastlinu je veľmi variabilný a líši sa od rastliny k rastline v rámci populácie a medzi populáciami. Jedno súkvetie dokáže vyprodukovať asi 300 semien. V čase ich dozrievania sa však semenami živia larvy hmyzu. Pozorovaním sa zistilo, že jeden úbor obsahuje v priemere 9 lariev, ktoré skonzumujú viac ako 80% semien. Nažky, ktoré sú pripevnené k chocholcu, sa často od neho oddelia ešte predtým, ako opustia úbor. Dokonca aj v prípadoch, keď to tak nie je, väčšina semien pristane od rastliny iba vo vzdialenosti niekoľkých metrov. Pri experimentálnom overovaní boli maximálne vzdialenosti rozptylu . Klíčenie semien je rýchlejšie v tme a prvé známky klíčenia sa objavia pri 20 °C už po 3 dňoch. Semená skladované 12 mesiacov vykázali klíčivosť ešte 81%. V prírode klíčenie väčšinou prebieha na jeseň, aj keď niektoré semená môžu vyklíčiť nasledujúcu jar.
Predlžovanie stonky zvyčajne začína v polovici júna a prvé kvetné púčiky sa objavujú koncom júna alebo začiatkom júla. Prvé kvety sa zvyčajne otvárajú v polovici júla a semená sa tvoria v auguste alebo začiatkom septembra. Menšie púčiky v dolných pazuchách listov môžu kvitnúť neskôr v sezóne (september).
Rozšírenie.
Pichliač bielohlavý je pôvodný druh prevažne v strednej a západnej Európe. Na severe zasahuje do severného Anglicka a (ako náhodný) do juhovýchodného Škótska. Chýba v Dánsku, Nórsku, Švédsku a Rusku. Na východe zasahuje do Rumunska, Albánska, Gréckaa na juhu do Španielska a severného Talianska. Limity jeho distribúcie sú do značnej miery dané teplotou. To môže byť príčinou jeho absencie v Írsku, kde sú letá chladnejšie. Juhoeurópska hranica však naznačuje, že vysoké letné teploty a sucho môžu obmedziť jeho distribúciu v oblasti Stredozemného mora. Záznamy o jeho introdukcii mimo prirodzený areál nie sú k dispozícii.
Ekológia.
Pichliač bielohlavý obľubuje výslnné stráne, svetlé kroviny, okraje lesov, rúbaniská a pasienky. Často sa vyskytuje pozdĺž ciest a tratí. Uprednostňuje pôdy aspoň so stredným obsahom živín a najčastejšie sa vyskytuje v narušených oblastiach s druhmi, ako je žihľava dvojdomá ("Urtica dioica") alebo v drsných trávnatých spoločenstvách udržiavaných buď periodickou pastvou alebo kosením. Typickými spoločníkmi sú kostrava červená ("Festuca rubra"), reznačka laločnatá ("Dactylis glomerata") a na najdrsnejších porastoch ovsík obyčajný ("Arrhenatherum elatius").
Rastliny sa zvyčajne vyskytujú v skupinách niekoľkých jedincov, často tam, kde došlo k nejakému zjavnému narušeniu povrchu. Väčšie rastliny majú vyvinutý silný koreň, takže sú odolné voči suchám, na rozdiel od semenáčov, ktoré sú na ne oveľa citlivejšie. Pichliač bielohlavý je klasifikovaný ako dvojročná bylina, ktorá sa rozmnožuje výlučne semenami. Platí to však skôr pre jeho vývoj na pôdach bohatých na živiny a bez priestorovej konkurencie. Pozorovania v teréne ukazujú, že na dokončenie životného cyklu je zvyčajne potrebné aspoň 3-ročné obdobie (a možno často oveľa dlhšie). Pichliač bielohlavý rastie od nížin až do horského stupňa a kvitne od júla do septembra.
Hrozby a choroby.
Na stonkách, listoch a koreňoch pichliača bielohlavého bolo pozorovaných 11 parazitujúcich druhov, pričom v priemere na jednej rastline bolo prítomných 6 až 7 druhov. Okrem bylinožravého hmyzu boli prítomní aj s nimi spojení predátori, parazitoidi a druhy, ktoré rastlinu využívajú len ako úkryt. Celkovo bolo napadnutých až 93 % jedincov. Často bolo pozorované, že osy ("Vespidae") odstraňujú „vlnu“ z oblastí okolo listeňov a pijú tekutinu vytekajúcu z malých rezov vytvorených v samotných listoch. Z hubových patogénov bola na živých rastlinách zaznamenaná hrdza spôsobovaná druhom "Puccinia cnici". Semenami pichliača sa živia aj malé cicavce; na kontrolnej ploche () ich bolo nimi skonzumovaných viac ako 90 % semien.

</doc>
<doc id="688905" url="https://sk.wikipedia.org/wiki?curid=688905" title="Juraj Tomaga">
Juraj Tomaga

Juraj Tomaga (* 7. február 1977, Námestovo) je diplomat a bývalý novinár. Od 15. októbra 2022 pôsobí ako mimoriadny a splnomocnený veľvyslanec Slovenskej republiky v Španielskom kráľovstve s priakreditáciou pre Marocké kráľovstvo a Andorrské kniežatstvo.
Životopis.
Narodil sa v Námestove, rané detstvo strávil v Sihelnom, neskôr v Nižnej. 
Po absolvovaní Základnej školy v Nižnej vyštudoval Gymnázium Martina Hattalu v Trstenej. Po skončení Filozofickej fakulty Univerzity Komenského v Bratislave pracoval v médiách (SME, Pravda).
Diplomatická kariéra.
V roku 2003 nastúpil na Ministerstvo zahraničných vecí SR, kde pracoval ako hovorca ministra Eduarda Kukana. V rokoch 2006 – 2010 bol vyslaný na Veľvyslanectvo Slovenskej republiky v Madride. Po návrate do ústredia pôsobil ako riaditeľ tlačového odboru MZV SR v čase, keď bol ministrom Mikuláš Dzurinda. V roku 2010 bol členom pozorovateľskej misie OBSE počas prezidentských volieb v Bielorusku.
V období 2011 – 2015 bol vyslaný na Veľvyslanectvo SR v Havane. V rokoch 2015 – 2016 riadil tlačový odbor slovenského rezortu diplomacie, ktorý v tom čase viedol Miroslav Lajčák. Od júna 2016 do januára 2019 opätovne pracoval na slovenskom veľvyslanectve na Kube.
Po návrate do Bratislavy bol opäť riaditeľom tlačového odboru, v roku 2019 sa zúčastnil pozorovateľskej misie OBSE počas prezidentských volieb na Ukrajine. Vo februári 2021 sa stal hovorcom rezortu pod vedením Ivana Korčoka a neskôr Rastislava Káčera.
Veľvyslanec Slovenska v Španielsku, Maroku a Andorre.
3. októbra 2022 ho prezidentka SR Zuzana Čaputová vymenovala za veľvyslanca SR v Španielsku.

</doc>
<doc id="688910" url="https://sk.wikipedia.org/wiki?curid=688910" title="Otto Csicsátka">
Otto Csicsátka



</doc>
<doc id="688911" url="https://sk.wikipedia.org/wiki?curid=688911" title="Otokar Čičátka">
Otokar Čičátka



</doc>
<doc id="688912" url="https://sk.wikipedia.org/wiki?curid=688912" title="Kálmán Makovinyi">
Kálmán Makovinyi



</doc>
<doc id="688913" url="https://sk.wikipedia.org/wiki?curid=688913" title="Koloman Makovínyi">
Koloman Makovínyi



</doc>
<doc id="688927" url="https://sk.wikipedia.org/wiki?curid=688927" title="Sukcinylkoenzým A">
Sukcinylkoenzým A

Sukcinylkoenzým A alebo sukcinyl-CoA je tioester sukcinátu (jantaranu) a koenzýmu A. Je to jedna z látok vystupujúca v citrátovom cykle.
Citrátový cyklus.
Sukcinyl-CoA je dôležitým intermediátom v citrátovom cykle, kde vzniká z α-ketoglutarátu pôsobením α-ketoglutarátdehydrogenázy za súčasnej dekarboxylácie. V tomto procese sa zároveň produkt enzýmovej reakcie viaže na koenzým A:
 α-ketoglutarát + NAD + HSCoA → sukcinyl-CoA + NADH + H+ + CO2
Sukcinyl-CoA sa potom v citrátovom cykle premieňa na sukcinát pôsobením sukcinyl-CoA syntetázy, ktorá katalyzuje hydrolýzu koenzýmu A:
 sukcinyl-CoA + H2O + GDP + Pi → sukcinát + HSCoA + GTP
Uvoľnená energia sa používa na syntézu GTP. 
Ďalšie reakcie.
Vznik z propionyl-CoA.
Okrem citrátového cyklus sa sukcinyl-CoA syntetizuje z propionylkoenzýmu A (propionyl-CoA), ktorý má nepárny počet atómov a teda nemôže podstupovať beta-oxidáciu. Propionyl-CoA sa karboxyluje, čím vzniká -metylmalonyl-CoA, ktorý sa potom izomerizuje na -metylmalonyl-CoA. Ten sa nakoniec premieňa na sukcinyl-CoA pomocou metylmalonyl-CoA mutázy, ktorá ako kofaktor využíva vitamín B12 (konkrétne adenozylkobalamín).
Propionyl-CoA vzniká počas beta-oxidácie mastných kyselín s nepárnym počtom atómov uhlíka a takisto pri rozklade niektorých aminokyselín (konkrétne valínu, izoleucínu a metionínu).
Sukcinyl-CoA je síce intermediátom citrátového cyklu, nemôže doň však priamo vstúpiť, pretože v citrátovom cykle nedochádza k jeho rozkladu (jeho koncentrácia je v cykle udržiavaná na približne konštantnej hodnote). Aby ho teda bolo možné oxidovať a rozložiť, sukcinyl-CoA sa namiesto toho premieňa na sukcinát a potom na malát, ktorý sa presúva z mitochondrie do cytozolu, kde sa malát premieňa pomocou malátdehydrogenázy na pyruvát. Pyruvát sa potom oxiduje na acetyl-CoA a vstupuje do citrátového cyklu, kde dochádza k jeho využitiu.
Biosyntéza porfyrínov.
Sukcinyl-CoA sa takisto môže použiť v syntéze porfyrínov, kde sa sukcinyl-CoA spája s glycínom pomocou ALA syntázy za vzniku kyseliny δ-aminolevulonovej (dALA). Tento krok je záväzný pre biosyntézu porfobilinogénu a teda i hemoglobínu.

</doc>
<doc id="688928" url="https://sk.wikipedia.org/wiki?curid=688928" title="Sukcinyl-CoA">
Sukcinyl-CoA



</doc>
<doc id="688933" url="https://sk.wikipedia.org/wiki?curid=688933" title="Montguyon">
Montguyon

Montguyon môže byť:

</doc>
<doc id="688934" url="https://sk.wikipedia.org/wiki?curid=688934" title="Saint-Genis-de-Saintonge">
Saint-Genis-de-Saintonge

Saint-Genis-de-Saintonge môže byť:

</doc>
<doc id="688935" url="https://sk.wikipedia.org/wiki?curid=688935" title="Hlas pravice">
Hlas pravice



</doc>
<doc id="688936" url="https://sk.wikipedia.org/wiki?curid=688936" title="Veľká cena Mexika 2022">
Veľká cena Mexika 2022

Veľká cena Mexika 2022 (špa. Formula 1 Gran Premio de la Ciudad de México 2022) sa uskutočnila 30. októbra 2022 na pretekárskom okruhu Autódromo Hermanos Rodríguez v Mexico City – v hlavnom meste Mexika. Boli to dvadsiate preteky sezóny 2022 Majstrovstiev sveta Formule 1. Max Verstappen vyhral svoju 14. Veľkú cenu sezóny. Tým pádom prekonal rekord za najväčší počet víťazstiev v jednej sezóne, ktorý držali Michael Schumacher (2004) a Sebastian Vettel (2013).
Nemecký výrobca automobilov Audi pred Veľkou cenou oznámil, že sa tím Sauber od roku 2026 stane jeho továrenským tímom. Audi bude vyrábať motory vo svojom závode v Neuburgu na juhu Nemecka, zatiaľ čo sa monoposty budú vyrábať v sídle Sauberu v švajčiarskom Hinwile. Aj o pretekárske operácie továrenského tímu Audi sa bude starať Sauber.
Zároveň bolo oznámené, že Veľká cena Mexika bude súčasťou kalendára pretekov Formuly 1 minimálne do roku 2025 po tom, ako sa vedenie Formuly 1 a miestni promotéri dohodli na novej trojročnej zmluve.
Max Verstappen viedol pred pretekmi v priebežnom poradí jazdcov pred Charlesom Leclercom a Sergiom Pérezom.
Priebeh kvalifikácie.
Max Verstappen zajazdil v kvalifikácii najrýchlejší čas pred oboma pilotmi Mercedesu Lewisom Hamiltonom a Georgeom Russellom.
Priebeh pretekov.
Verstappen zvíťazil na Autódrome Hermanos Rodríguez pred Hamiltonom a domácim Sergiom Pérezom. Pre Verstappena to bolo 14. víťazstvo v sezóne, a pre Péreza 25. pódiové umiestnenie v kariére a druhé doma v Mexiku.
Výsledky.
Kvalifikácia.
Poznámky:
Preteky.
Poznámky:

</doc>
<doc id="688940" url="https://sk.wikipedia.org/wiki?curid=688940" title="Kopa (vrch v Levočských vrchoch)">
Kopa (vrch v Levočských vrchoch)

Kopa () je vrch v pohorí Levočské vrchy. Leží nad Bajerovcami, približne južne od Starej Ľubovne. 
Poloha.
Nachádza sa na severovýchodnom okraji pohoria, v geomorfologickom podcelku Levočská vysočina. Leží v Prešovskom kraji, na hranici okresov Stará Ľubovňa a Sabinov a zasahuje na katastrálne územie obcí Šambron a Bajerovce. Najbližšími sídlami sú severne ležiaci Šambron a severovýchodným smerom situované Bajerovce, východne leží Krásna Lúka a Poloma, juhovýchodne Tichý Potok a severozápadne obec Jakubany.
Opis.
Kopa leží v rázsoche, ktorá vedie z vrchu Javor () východným smerom cez Zámčisko () a Kuliguru (). Severným smerom leží Hromovec () a Vysoká (), západným Kýčery (), Siminy () a Zámčisko, južným Kuligura (), Hrča (), Stredný vrch () a Čierna kopa () a východným Kňazová () a Lazčík (). Východné svahy odvodňuje Ľubotínka a severné a západné Šambronka a jej prítoky, oba toky smerujúce do rieky Poprad. Na vrchol nevedie značený turistický chodník. 
Výhľady.
Vrchol pokrýva nesúvislý riedky lesný porast, ktorý umožňuje rozhľad. Pri vhodných podmienkach je vidieť okolité vrcholy Levočských vrchov, Spišskú Maguru, Ľubovniansku vrchovinu, Spišsko-šarišské medzihorie, Čergov, Slanské vrchy, Bachureň, Branisko, no tiež časť Nízkych a Vysokých Tatier.
Prístup.
Na vrchol nevedie značená turistická trasa, preto prístup je možný neznačenými chodníkmi a lesnými cestami z okolitých sídiel.

</doc>
<doc id="688942" url="https://sk.wikipedia.org/wiki?curid=688942" title="Fakulta humanitných štúdií Karlovej univerzity">
Fakulta humanitných štúdií Karlovej univerzity

Fakulta humanitných štúdií Karlovej univerzity (skratka FHS UK z ) je najmladšia fakulta Karlovej univerzity. Vznikla 1. augusta 2000 z Inštitútu základov vzdelanosti (IZV) tej istej univerzity a sídli v Prahe.
Ponúka štúdium v bakalárskom, nadväzujúcom magisterskom a doktorandskom štúdiu v rade humanitných a spoločenskovedných odborov, niektoré z nich aj v cudzích jazykoch. V roku 2019 mala 2 647 študentov. Chrbticou vedeckej a výskumnej činnosti fakulty je oblasť sociálnej a kultúrnej antropológie.
Dejiny.
Predchodcom FHS bol Inštitút základov vzdelanosti, založený roku 1990 ako súčasť UK. Pod vedením svojho riaditeľa doc. Zdenka Pince otvoril v roku 1993 bakalársky a tri nadväzujúce magisterské programy spolu s tromi stovkami študentov. Keď bol v roku 2000 prevedený do novozaloženej FHS, mal niečo cez 900 študentov.
Prvým dekanom fakulty sa stal prof. Ján Sokol. Od roku 2002 mala fakulta ďalší magisterský aj prvý doktorandský program, ku ktorému potom pribudli ďalšie dva av roku 2007 habilitačné a profesorské oprávnenie. Roku 2007 bol novým dekanom zvolený doc. Ladislav Benyovszky a roku 2015 ing. arch. PhDr. Mária Päťová.
IZV sídlil v budove AV ČR v Legerovej ulici, súčasne so založením fakulty roku 2000 sa presťahoval do novej budovy UK v Prahe-Jinoniciach. Vzhľadom na rast počtu študentov a na tiesnivé priestorové podmienky sa väčšina magisterských odborov presťahovala do najatých priestorov na niekoľkých miestach v Prahe. 15. septembra 2020 sa po mnohoročnom plánovaní a vyjednávaní otvorila novo zrekonštruovaná budova v Prahe – Libni, kam sa všetky pracoviská fakulty vrátane knižnice mohli presťahovať.

</doc>
<doc id="688945" url="https://sk.wikipedia.org/wiki?curid=688945" title="Otokar Kent C 18,75">
Otokar Kent C 18,75

Otokar Kent C 18,75 je model tureckého mestského autobusu, ktorý je vyrábaný spoločnosťou Otokar Otomotiv ve Savunma Sanayi od roku 2009. Ide o autobus so zníženou podlahou, tá sa nachádza nad vozovkou. Z typu Kent C 18,75 bol odvodený autobus Iveco Streetway 18M.
Konštrukcia.
Otokar Kent C 18,75 je trojnápravový model so štvordverovou karosériou. Hnacia náprava je zadná, motor a prevodovka sa nachádzajú pod podlahou v zadnej časti vozidla. Polosamonosná karoséria vozidla je zváraná z ocelových uzavretých profilov, zvonku je oplechovaná, zvnútra obložená plastovými doskami. Vybrané spodné časti sú z nerezovej ocele.
Výroba a prevádzka.
Najväčším prevádzkovateľom tohto typu vozidla je DPB, ktorý v roku 2022 nakúpil 71 týchto vozidiel.
V Bratislave premáva na linkách ' ' 

</doc>
<doc id="688947" url="https://sk.wikipedia.org/wiki?curid=688947" title="Jennifer Tilly">
Jennifer Tilly

Jennifer Tilly (; * 16. september 1958, Los Angeles, Kalifornia, USA), je americká herečka a profesionálna hráčka pokru. V roku 1994 bola nominovaná na prestížne filmové ocenenie Academy Awards, za jej herecký výkon vo filme "Výstrely na Broadwayi". Je tiež známa tým, že stvárnila postavu Tiffany Valentine, vo filmoch "Chuckyho nevesta" (1998), "Chuckyho potomstvo" (2004), "Chuckyho kliatba" (2013), "Chuckyho kult" (2017) a v televíznom seriály "Chucky" (2022-2023).
Detstvo a mladosť.
Tillyová sa narodila ako Jennifer Ellen Chan v časti Harbour City v Los Angeles. Je najstaršou dcérou, Harryho Chana, predavača ojazdených áut, a Patricie (rod. Tilly), kanadskej učiteľky a bývalej divadelnej herečky. Jej otec bol čínskeho pôvodu a jej matka mala írsky a fínsky pôvod. Má staršieho brata Steva a dve mladšie sestry, Meg a Rebeccu. 
Jej rodičia sa rozviedli, keď mala Tillyová päť rokov a vychovávala ju jej matka a nevlastný otec John Ward na ostrove Texada Island v Britskej Kolumbii. Jej matka sa znova rozviedla, keď mala Tillyová šestnásť rokov. Rodina sa potom presťahovala do Langfordu, v Britskej Kolumbii, kde Tillyová navštevovala strednú školu v Belmonte.
Tillyová má bakalársky titul, ktorý absolvovala v divadle na Stephens College v Missouri.
Kariéra.
V roku 1983 mala Tillyová vedľajšie úlohy v televíznych seriáloch a filmoch. Účinkovala tiež v jednej z epizód, zo štvrtej série "Cheers", kde si zahrala zvodnú, no nevkusnú priateľku, Frasiera Cranea. V roku 1989, získala prelomovú rolu, vo filme "Báječní Bakerovi chlapci", po boku hercov ako Michelle Pfeiffer, Beau Bridges a Jeff Bridges. V roku 1992 si zahrala v kanadskom filme, "Tieň vlka".
V roku 1994 získala jednu z vedľajších úloh vo filme "Výstrely na Broadwayi", ktorý režíroval Woody Allen. Za svoj herecký výkon vo filme, získala nomináciu na filmové ocenenie, Academy Awards. V rovnakom roku, si zahrala vedľajšiu úlohu vo filme "Útek do Mexika", kde hrala spolu s Alecom Baldwinom a Kim Basinger.
Zahrala si vo filme "Pasca", z roku 1996, za ktorý získala nomináciu, na filmové ocenenie, Saturn Award. O rok neskôr, hrala spoločne s Jimom Carreym v komédii "Klamár, klamár".
Získala rolu Tiffany Valentine, v niekoľkých sériách hororových filmov "Detská hra" - "Chuckyho nevesta" (1998), "Chuckyho potomstvo" (2004), "Chuckyho kliatba" (2013), "Chuckyho kult" (2017) a v televíznom seriáli "Chucky" (2021 - 2022). 
Tillyová sa venuje aj dabingu, nadabovala postavu Bonnie Swanson v 116 epizódach v animovanom televíznom seriály "Griffinovci".
V roku 2005 mala hlavnú úlohu v situačnej komédii "Tak trochu mimo", v ktorej hrali Henry Winkler a Stockard Channing. Séria bola zrušená v máji 2006. 
V roku 2012 sa vrátila na Broadway kde účinkovala v niekoľkých divadelných inscenáciách. 
Súkromný život.
Poker
Otec Tillyovej, bol gambler a hráč pokru a daroval jej videohru World Series of Poker. Následne ju naučil skutočnú hru hrať jej priateľ, keď sa presťahovala do Hollywoodu.
V júni 2005 vyhrala Tillyová náramok World Series of Poker (a $158,625) v Ladies' No-Limit Texas hold 'em evente, čím porazila 600 ďalších hráčov. Na tento úspech nadviazala 1. septembra 2005 víťazstvom v treťom turnaji World Poker Tour Ladies Invitational, ktorý sa konal v Bicycle Casino v Bell Gardens na predmestí Los Angeles. V roku 2008 ukončila svoju kariéru v pokri ale v januári 2010 ju znova obnovila. V roku 2014 bola nominovaná na PokerListing's Spirit of Poker Living Legend Award a od júla 2019 jej výhry na živých turnajoch presiahli 1 milión $.
Vzťahy 
Tillyová bola vydatá za Sama Simona, od roku 1984 do roku 1991. Od roku 2004 má vzťah s profesionálnym pokrovým hráčom Philom Laakom.

</doc>
<doc id="688948" url="https://sk.wikipedia.org/wiki?curid=688948" title="Mostištský potok">
Mostištský potok

Mostištský potok je potok v na Strednom Považí, v pohorí Javorníky.
Preteká územím obce Dohňany (časť Mostište) v okrese Púchov v Trenčianskom kraji a ústi do Hoštinského potoka. Má dĺžku a je tokom V. rádu.
Prameň.
Vzniká sútokom dvoch zdrojníc na území miestnej časti Mostište, v lesnom extraviláne na južnom svahu lesa "Dúbrava". Zdrojnica pritekajúca zo severu pramení v a zdrojnica pritekajúca zo severovýchodu pramení v .
Opis toku.
Od sútoku zdrojníc tečie "Mostištský potok" územím obce Dohňany časťou obce "Mostište" lesným extravilánom juhovýchodojužným smerom, tento smer si viac-menej zachováva až do svojho ústia, v priberá ľavostranný bezmenný prítok, lesy sú postupne vystriedané trvalými trávnymi porastmi, v vteká do intravilánu časti obce "Mostište", v v intraviláne priberá ľavostranný bezmenný prítok, v vyteká z intravilánu "Mostišťa" a preteká poľnohospodárskym extravilánom, v ústi do Hoštinského potoka ako jeho pravostranný prítok.
Nachádza sa v geomorfologickom celku Javorníky v geomorfologickom podcelku Nízke Javorníky. Nemá žiadny dôležitejší prítok.
Pôvod názvu.
Názov vodného toku "Mostištský potok" má pôvod v názve časti obce Mostište v obci Dohňany, na území ktorej vodný tok pramení, preteká a ústi. Z toponyma "Mostište" bolo po rozšírení o formant "-ský" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Mostištský potok" ako súčasť početnej skupiny názvov v slovenskej toponymii, najmä hydronymii.
Názov dnešnej časti obce "Mostište" v obci Dohňany má pôvod v charakteristickom výskyte "miesta, kde stojí most alebo kde stál most, prípadne viac mostov, viac premostených močarísk, alebo priestor pred mostom i za ním" (apelatívum od "most" a prípona priestoru "-ište", historicky "-išče"). Najstarší dochovaný písomný doklad o existencii pôvodne samostatnej obce "Mostište" sa viaže k roku 1471 v podobe "Mozthysche" → 1475 "Mosthysche" → 1504 "Mostczysscze" → 1773 "Mostistye". 
Názov vodného toku bol štandardizovaný v roku 1994. V množine slovenskej hydronymie vodných tokov hydronymum "Mostištský potok" je jedinečným hydronymom (október 2022). 
Referencie.
 
 
 

</doc>
<doc id="688950" url="https://sk.wikipedia.org/wiki?curid=688950" title="Bertrand Blier">
Bertrand Blier

Bertrand Blier (* 14. marec 1939, Boulogne-Billancourt, Francúzsko – † 20. január 2025, Paríž) bol francúzsky filmový režisér, scenárista, spisovateľ a príležitostný herec. Bol synom herca Bernarda Bliera.
Životopis.
Začínal ako asistent režiséra Denysa de la Patellièra, Christiana-Jaqua, Jeana Delannoya a Georgesa Lautnera. 
Predtým než sa začal venovať hranému filmu, režíroval dokumenty. Svoj prvý dokumentárny film "Hitler, connais pas" nakrútil v roku 1962. 
Vo svojom prvom celovečernom filme "Keby som bol špión" (1966) vybral do hlavnej úlohy svojho otca Bernarda Bliera. Skutočný úspech dosiahol v roku 1974 s filmovou adaptáciou svojho románu "Les Valseuses", v ktorej objavil hercov Gérarda Depardieu, Patricka Dewaereho a Miou-Miou. V roku 1978 zožal úspech s filmom "Pripravte si vreckovky", ktorý v Hollywoode získal Oscara za najlepší cudzojazyčný film. Svojho otca opäť obsadil do komickej krimi-drámy "Studený bufet" (1979), za ktorú získal Césara za najlepší scenár.&lt;br&gt;
V roku 1986 znovu získal úspech réžiou filmu "Večerný úbor". Film po svojom uvedení vyvolal kontroverziu kvôli svojej extrémnej hrubosti a niektorým obscénnym scénam. Dráma "Trop belle pour toi" (1989) bola ocenená verejnosťou aj kritikou. Film získal Zvláštnu cenu poroty v Cannes a tiež troch Césarov (najlepší režisér, najlepší film, najlepší scenár). 
Od 90. rokov intenzívne spolupracoval s herečkou Anouk Grinberg. Objavila sa v "Merci la vie" (1991) po boku Charlotte Gainsbourg, "Un, deux, trois, soleil" (1993) a "Mon homme" (1996). V roku 2000 režíroval film "Herci" ("Les Acteurs"), portréty a výpovede francúzskych hercov o ich profesii, ktorý mal napriek hereckému obsadeniu rozporuplné prijatie. "Les Côtelettes" (2003), výsluchy dvoch mužov v určitom veku, ocenila verejnosť na filmovom festivale v Cannes. Šesť rokov po "Les Acteurs" opäť režíroval Gérarda Depardieua po boku Monici Bellucci a Bernarda Campana vo filme "Ako veľmi ma miluješ?" (2005). 
Bol scenáristom väčšiny svojich filmov. Napísal tiež scenár k filmom "Grosse Fatigue" (1994) od Michela Blanca a "Pédale dure" (2004) od Gabriela Aghiona. Bol tiež autorom niekoľkých románov, niektoré z nich sám adaptoval pre kino. 
Od začiatku prejavoval radikálne odlišný štýl od tvorcov novej vlny. Často v jeho filmoch hral Gerard Depardieu.

</doc>
<doc id="688959" url="https://sk.wikipedia.org/wiki?curid=688959" title="Β-leucín">
Β-leucín

β-leucín alebo beta-leucín je β-aminokyselina a izomér -leucínu. β-leucín vzniká u ľudí prirodzene počas metabolizmu -leucínu pôsobením enzýmu leucín-2,3-aminomutázy. Ľudia s nedostatkom kobalamínu (vitamínu B12) majú zvýšenú hladinu β-leucínu v plazme.
β-leucín predstavuje jednu z troch ciest rozkladu leucínu u ľudí. V ostatných dráhach sa leucín mení na α-ketoizokapronát a následne buď na izovaleryl-CoA alebo na 3-hydroxy-3-metylbutyrát.
Metabolizmus.
Malá časť metabolizmu -leucínu – menej než 5 % vo všetkých tkanivách okrem semenníkov, kde je to asi 33 % – prebieha premenou na β-leucín, ktorú katalyzuje leucín-2,3-aminomutáza. Tento enzým pre svoju funkciu vyžaduje adenozylkobalamín:
 leucín → β-leucín
β-leucín sa potom premieňa na β-ketoizokapronát (β-KIC) pôsobením neznámeho enzýmu (2015):
 β-leucín → β-ketoizokapronát
β-ketoizokapronát sa následne mení na β-ketoizokapronyl-CoA a potom na acetyl-CoA a izobutyryl-CoA pomocou niekoľkých nepopísaných enzýmov (2015).

</doc>
<doc id="688960" url="https://sk.wikipedia.org/wiki?curid=688960" title="Β-Leucín">
Β-Leucín



</doc>
<doc id="688962" url="https://sk.wikipedia.org/wiki?curid=688962" title="Butyrát">
Butyrát



</doc>
<doc id="688963" url="https://sk.wikipedia.org/wiki?curid=688963" title="Kyselina butyrová">
Kyselina butyrová



</doc>
<doc id="688964" url="https://sk.wikipedia.org/wiki?curid=688964" title="Kyselina β-hydroxybutyrová">
Kyselina β-hydroxybutyrová

Kyselina β-hydroxybutyrová je β-hydroxykyselina, ktorá patrá medzi ketolátky. Bežne sa používa názov jej konjugovanej bázy, β-hydroxybutyrát, ktorý sa niekedy skracuje ako BHB (ďalšie názvy pozri v infoboxe). Je to chirálna zlúčenina, ktorá má dva enantioméry, u ľudí však vzniká iba jeden z nich (-β-hydroxybutyrát). Jej oxidované a polymérne deriváty sa bežne vyskytujú v prírode. U ľudí je BHB jedným z dvoch primárnych endogénnych agonistov receptoru hydroxykarboxylových kyselín 2 (HCA2), čo je receptor spriahnutý s G-proteínmi (GPCR).
BHB je významnou ketolátkou, ktorá predstavuje alternatívny zdroj energie pre mozog a svaly pri nedostatku glukózy (napríklad pri hladovaní alebo cukrovke).
Biosyntéza.
U ľudí sa -β-hydroxybutyrát syntetizuje v pečeni v metabolizme mastných kyselín, β-hydroxy-β-metylbutyrátu a ketogénnych aminokyselín v slede niekoľkých reakcií, ktoré premieňajú tieto látky na acetoacetát, čo je ketolátka, ktorá pri hladovaní vzniká ako prvá. Proces syntézy ketolátok sa nazýva ketogenéza. 
Biosyntéza β-hydroxybutyrátu z acetoacetátu je katalyzovaná enzýmom β-hydroxybutyrátdehydrogenázou:
 acetoacetát + NADH + H+ → β-hydroxybutyrát + NAD+
Na využitie β-hydroxybutyrátu dochádza k jeho spätnej oxidácii na acetoacetát a rozkladu na acetyl-CoA.
Butyrát sa môže metabolizovať na BHB i druhou metabolickou dráhou, ktorá neprebieha cez acetoacetát. Táto dráha je nasledovná:
 butyrát → butyryl-CoA → krotonyl-CoA → β-hydroxybutyryl-CoA → poly-β-hydroxybutyrát → -β-(-β-hydroxybutyryloxy)-butyrát → -β-hydroxybutyrát
Posledná reakcia tejto dráhy, premena -β-(-β-hydroxybutyryloxy)-butyrátu na -β-hydroxybutyrát, je katalyzovaná hydrolázou diméru hydroxybutyrátu.
Koncentrácia v krvi.
Koncentrácia BHB v krvnej plazme sa u ľudí zvyšuje počas ketózy a podobne je to i s ostatnými ketolátkami. Táto zvýšená hladina je očakávateľná, keďže BHB vzniká z acetoacetátu. BHB sa môže využiť ako zdroj energie v mozgu, keď je hladina glukózy v krvi nízka. U pacientov s diabetom je možné zistiť hladinu ketolátok pomocou testov krvi alebo moču, čím je možné odhaliť diabetickú ketoacidózu. U alkoholickej ketoacidózy vzniká BHB v najvyššej koncentrácii. Ak sa v bunkách pečene vyčerpá zásoba oxalacetátu, dochádza ku ketogenéze, ktorá je spôsobená zníženým príjmom sacharidov (počas diéty alebo hladovania), dlhého nadmerného požívania alkoholu alebo pri nedostatku inzulínu. Keďže oxalacetát je nutný pre vstup acetyl-CoA do citrátového cyklu, nadbytok acetyl-CoA, ktorý vzniká pri rozklade mastných kyselín a nedostatku oxalacetátu, sa namiesto toho využíva na syntézu ketolátok.
Biologická aktivita.
BHB a kyselina butyrová sú dva hlavné endogénne agonisty receptoru hydroxykarboxylových kyselín 2 (HCA2), ktorý je spriahnutý s G-proteínmi (patrí medzi GPCR).
BHB je takisto schopný prestúpiť hematoencefalickú bariéru do centrálneho nervového systému. Hladina BHB sa zvyšuje v pečeni, srdci, svaloch, mozgu a iných tkanivách počas cvičenia, kalorických obmedzení, hladovania a ketogénnej diéty. Bolo zistené, že BHB funguje ako inhibítor histónových deacetyláz (HDAC). Keďže BHB inhibuje dva izozýmy HDAC, HDAC2 a HDAC3, zvyšuje hladinu BDNF a TrkB signalizáciu v hipokampe. Okrem toho bolo v štúdii na hlodavcoch zistené, že dlhé cvičenie zvyšuje hladinu BHB v krvi, čo indukuje promótory génu BDNF v hipokampe. Tieto závery by mohli byť klinicky významné pri liečbe depresie, úzkosti a kognitívnych porúch.
U pacientov s epilepsiou na ketogénnej diéte koreluje hladina BHB so schopnosťou ovládať záchvaty. BHB evidentne pôsobí ako optimálny antikonvulzant (proti záchvatom) približne pri koncentrácii 4 mmol/L.
Laboratórna a priemyselná chémia.
BHB je prekurzorom pre polyestery, ktoré sú použiteľné ako biodegradovateľné plasty. Polymér poly(3-hydroxybutyrát) je takisto prirodzene produkovaný baktériou "Alcaligenes eutrophus". BHB je možné z tohto polyméru extrahovať kyslou hydrolýzou.
Koncentrácia BHB v krvnej plazme sa meria pomocou testu, ktorý využíva β-hydroxybutyrátdehydrogenázu s NAD+ ako kofaktorom, ktorý prijíma elektróny. Tento enzým katalyzuje premenu BHB na acetoacetát a súčasnú premenu NAD+ na NADH, ktorú je možné merať.

</doc>
<doc id="688965" url="https://sk.wikipedia.org/wiki?curid=688965" title="Β-hydroxybutyrát">
Β-hydroxybutyrát



</doc>
<doc id="688966" url="https://sk.wikipedia.org/wiki?curid=688966" title="Β-hydroxykyselina">
Β-hydroxykyselina

β-hydroxykyselina alebo beta-hydroxykyselina je akákoľvek organická zlúčenina, ktorá obsahuje karboxylovú skupinu a hydroxylovú skupinu, ktoré sú od seba oddelené dvoma atómami uhlíka. Takisto je možné povedať, že hydroxylová skupina sa nachádza na beta uhlíku voči karboxylovej skupine. β-hydroxykyseliny sú príbuzné α-hydroxykyselinám, kde sú tieto funkčné skupiny oddelené len jedným atómom uhlíka.
V kozmetike sa ako beta-hydroxykyselina (alebo BHA) často označuje konkrétne kyselina salicylová, ktorá sa používa v niektorých krémoch proti starnutiu a pri liečbe akné a upchatých pórov. Takisto má silné antibakteriálne a protizápalové účinky.
Chemické reakcie.
Beta-hydroxykyseliny vznikajú napríklad redukciou beta-ketokyselín. Pri vyšších teplotách sa beta-hydroxykyseliny menia na α,β-nenasýtené kyseliny, napríklad kyselina β-hydroxypropiónová sa mení na kyselinu akrylovú. 
Kyslosť.
V porovnaní s nehydroxylovanými karboxylovanými kyselinami sú beta-hydroxykyseliny silnejšie, ale sú slabšie než alfa-hydroxykyseliny. Kvôli väčšej vzdialenosti medzi hydroxylovou a karboxylovou skupinou nie je možné vytvoriť intramolekulárny vodíkový mostík tak jednoducho, ako u alfa-hydroxykyselín. V tabuľke nižšie sú uvedené hodnoty p"K"a pre deriváty kyseliny propánovej:
Príklady.
Medzi významné beta-hydroxykyseliny patria:

</doc>
<doc id="688967" url="https://sk.wikipedia.org/wiki?curid=688967" title="Basketbalová extraliga mužov 1993/94">
Basketbalová extraliga mužov 1993/94

Basketbalová extraliga mužov v sezóne 1993/94 bol 2. ročník extraligy basketbalistov, najvyššej basketbalovej súťaže mužov na Slovensku, ktorú organizuje Slovenská basketbalová asociácia (SBA). Súťaž niesla dobový názov "I. liga". V lige súťažilo 16 účastníkov, čo je o 4 družstvá viac ako v premiérovej sezóne. Titul získal klub BK Baník Cígeľ Prievidza po finálovej výhre nad obhajcom tituluBK Slovakofarma Pezinok.
Systém súťaže.
Súťaž sa skladala z troch častízákladnej, nadstavbovej a z play-off. V základnej časti hralo 8 tímov dvojkolovým systémom (doma a vonku). Lepšie 4 družstvá spolu so 4 družstvami, ktoré hrali nadnárodnú Superligu, vytvorili nadstavbovú skupinu o 1.8. miesto. Spodné 4 družstvá zo základnej skupiny spolu s 4 najlepšími celkami z nižšej ligy z aktuálnej sezóny (vtedy nazývanej 2. liga) vytvorili nadstavbovú skupinu o 9.16. miesto. Nadstavbové skupiny sa hrali rovnako dvojkolovým systémom. Po odohraní nadstavbovej časti 8 najlepších tímov postúpilo do play-off. 4 najhoršie družstvá (pozície 13. až 16.) zostúpili v nasledujúcej sezóne do nižšej súťaže. 3-kolové play-off začínalo štvrťfinálovými duelmi a končilo duelmi o umiestnenie. Všetky zápasy play-off sa hrali na 2 víťazné zápasy.
Výsledky.
Nadstavbová časť.
Kluby z 1. ligy:

</doc>
<doc id="688971" url="https://sk.wikipedia.org/wiki?curid=688971" title="Sacharopín">
Sacharopín

Sacharopín je intermediát v metabolizme aminokyseliny lyzínu. Je to prekurzor biosyntézy lyzínu v dráhe α-aminoadipátu, ktorou ho syntetizujú huby a červenoočká. U cicavcov a vyšších rastlín je sacharopín intermediátom pri rozklade lyzínu.
Metabolizmus.
Existuje niekoľko dráh rozkladu lyzínu, ale v cicavčej pečeni je dominantná dráha, ktorej prvým produktom je práve sacharopín. Reakcia je katalyzovaná sacharopíndehydrogenázou (tvoriacou lyzín):
 lyzín + α-ketoglutarát + NADPH + H+ → sacharopín + NADP+ + H2O
Sacharopín sa potom rozkladá pôsobením druhej sacharopíndehydrogenázy (tvoriacou glutamát):
 sacharopín + NAD+ + H2O → glutamát + α-aminoadipát-6-semialdehyd + NADH + H+
Syntéza lyzínu u vyšších húb prebieha presne opačným procesom, ako prebieha rozklad lyzínu u cicavcov: najprv vzniká α-aminoadipát-6-semialdehyd, z ktorého vzniká sacharopín a ten sa mení na lyzín. Túto dráhu okrem húb využívajú i niektoré termofilné baktérie a archeóny, napríklad "Thermus thermophilus," a riasy. Baktérie, nižšie huby a zelené rastliny využívajú syntézu cez diaminopimelát, takže sacharopín nesyntetizujú. Pre živočíchy je lyzín esenciálnou aminokyselinou, takže ho nesyntetizujú.
Patológia.
Sacharopínúria (nadbytok sacharopínu v moči) a sacharopínémia (nadbytok sacharopínu v krvi) vznikajú ako následok dedičných porúch rozkladu lyzínu. 
História.
Sacharopín bol prvýkrát izolovaný v roku 1961 z kvasiniek ("Saccharomyces", z čoho pochádza názov tejto zlúčeniny).

</doc>
<doc id="688973" url="https://sk.wikipedia.org/wiki?curid=688973" title="In Film">
In Film



</doc>
<doc id="688974" url="https://sk.wikipedia.org/wiki?curid=688974" title="Darina Porubjaková">
Darina Porubjaková



</doc>
<doc id="688975" url="https://sk.wikipedia.org/wiki?curid=688975" title="Hrča (vrch v Levočských vrchoch)">
Hrča (vrch v Levočských vrchoch)

Hrča () je vrch v pohorí Levočské vrchy. Leží nad Bajerovcami, približne južne od Starej Ľubovne. 
Poloha.
Nachádza sa na severovýchodnom okraji pohoria, v geomorfologickom podcelku Levočská vysočina. Leží v Prešovskom kraji, na hranici okresov Stará Ľubovňa a Sabinov a zasahuje na katastrálne územie obcí Šambron a Bajerovce. Najbližšími sídlami sú severne ležiaci Šambron a východne situované Bajerovce a Krásna Lúka, juhovýchodne leží Tichý Potok a severozápadne obec Jakubany.
Opis.
Hrča leží v rázsoche, ktorá vedie z vrchu Javor () východným smerom cez Zámčisko () a Kuliguru () na susednú Kopu (). Západným smerom ležia Kýčery (), Siminy () a Zámčisko, južným Kuligura () a Stredný vrch (), východným Čierna kopa (), Kňazová () a Lazčík () a severným Hromovec (), Kopa a Vysoká (). Oblasť je súčasťou povodia rieky Poprad, kde vodu z východných svahov odvádza Ľubotínka, zo západných odteká potokom Šambronka. Na vrchol nevedie značený turistický chodník. 
Výhľady.
Vrchol pokrýva nesúvislý riedky lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Levočských vrchov, Spišskú Maguru, Ľubovniansku vrchovinu, Spišsko-šarišské medzihorie, Čergov, Slanské vrchy, Čiernu horu, Bachureň, Branisko, Volovské vrchy, no tiež časť Nízkych a Vysokých Tatier.
Prístup.
Na vrchol nevedie značená turistická trasa, preto prístup je možný neznačenými chodníkmi a lesnými cestami z okolitých sídiel.

</doc>
